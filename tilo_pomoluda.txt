Isido nopo nga songulun i minongimpuun om monunuhu (pengarah) do kotoinaan syarikat kopolobusan A. Aida Production i pinoimagon ontok toun 2003.
Solinaid do pakalajaan disido, miningsingkono isido doid 100 drama om 3 filem om nogi minomuruan piipiro drama om muzik video. Nokoumbal nogi i A. Aida do kumalaja id dolikud tabir sabaagi monguhup monunuhu om monoina kopolobusan,
Nakasawo isio soginumu ingapat nga nopupusan ngaawi nopo. Nokoumbal nogi i A. Aida suminawo do mimingkono ii no Ariff Aziz ontok 2018 om miniada ontok 25 Ngiop 2019.
Nakaanu i A. Aida do gaa pingat kebesaran Darjah Indera Mahkota Pahang (DIMP) ontok toun 2015 minogowit pangarait sabaagi Dato' miampai pomolohou Yang Hormat.
Datin Paduka A. Mangalam A/P S. Iyaswamy Iyer toi ko' lobi ointutunan sabaagi "Mother Mangalam" nopo nga ii minonuridong om ponorikohon solinaid poimpasi montok "Pure Life Society". Ointutunan isido sabaagi 'Ibu Teresa Malaysia'. 
Koposion Pogulu om Ponudukan
Nosusu i Ibu Mangalam ontok toun 1926 id Singapura. Sinumikul isido id Sikul Perempuan Raffles om Sikul Perempuan Saradhamani. Nakaanu isido Sijil Persekolahan Cambridge id "Canossian Convent". 
Rinumikot i Ibu Mangalam id Tana' Tabai ontok toun 1948. Nakalantoi isido id suang kursus pinludaan mongingia' om mongia' id sikul Tamil hilo Bangsar, Kuala Lumpur .
Minonuridong isido miampai mentor dau, i Swami Satyananda do organisasi "Pure Life Society" ontok toun 1949. Lohowon isido sabaagi "Sister Mangalam" soira mimpuun isido kumaraja montok yayasan dii. Noonuan isido do momogun pamalahawan 'Ibu' ontok toun 1985. 
Minonuat isido tolu buuk, ii nopo koiso nga kiuhu "Dew Drops on a Lily Pad". Ii nopo koduo kiuhu "History of Kuala Lumpur Schools in Tamil" om buuk kotolu kiuhu "Mother". Nosiliu isido papalabus montok "Dharma Quarterly" mantad di toun 1961. 
Nosiliu isido sabaagi puru Jawatankuasa Ponudukan Moral montik Longkod Perkembangan Kurikulum. Nosiliu nogi isido sabaagi puru Majlis Momilin Negara mintok Integrasi Tongoondu id suang Pembangunan (NACIWID) do Kapanaladan Perpaduan Negara om Pembangunan Sosial. 
Momuruan isido sabaagi Naib Presiden Pertubuhan Antara Agama Malaysia. Mantad di toun 1986, nosiliu isido sabaagi Momilin montok Pisompuruan Rohani Antara Agama. 
Nokotorimo isido Pingat Jasa Kebangsaan mantad Sultan Selangor ontok toun 1955, Pingat Emas Tun Fatimah mantad Majlis Kebangsaan Pertubuhan Wanita ontok toun 1977 om Kesatria Mangku Negara mantad Yang di Pertuan Agong ontok toun 2002. Nokotorimo nogi isido Gaa' Merdeka id suang kategori Ponudukan om Komuniti montok toun 2010. 
Mohd Hezry bin Mohd Hafidz (nosusu ontok 7 Madas 1984) toi ko' loobi ointutunan sabaagi AG COCO nopo nga songulun papalabus muzik Malaysia mantad Alor Star, Kedah, i poingion id Kuala Lumpur. Isio nopo nga gitaris oponsol montok tinimungan Coco om tinimungan Hujan. Insaru isio pioniton id suang industri muzik Malaysia om gaas soduontong pogun om nogi papaasil muzik montok pemuzik kinoyonon miagal do i Yuna Zarai, Tomok, Hafiz Suip.
Nosusu ontok 7 Madas 1984 id Alor Setar, Kedah sabaagi Mohd Hezry bin Mohd Hafidz, AG nopo nga alumni Maktab Mahmud om ASWARA. Koumbal nosiliu puru tinimungan D'Relax. AG nogi nga iso mantad puru tinimungan Hujan.
Tinuridong o Asus ontok toun 1989 id Taipei, Taiwan di TH Tung, Ted Hsu, Wayne Hsieh om MT Liao - toinsanan nopo diolo nga jurutera mantad Acer. Ngaran Asus naanu mantad Pegasus, kuda kitalad mantad mitos Greek (miampai tinatak o tolu pimato id gulu).
Papalabus nogi Asus do komponen montok syarikat suai miagal do Sony (PlayStation 2), Apple Inc. (iPod, iPod Shuffle, MacBook), Alienware, Falcon Northwest, Palm, Inc., HP om Compaq.
Nakaambit isio tonggom do luguan panalad (om nosili ii tonggom Baani/premier) tu' nopujulan do kiniopon i minogulu dau, Adenan Satem di Milatok 2017. Mamung yau om nogi i monikoon poingigom di Simpung Solusuk Haingtana' Poinsompuu (PBB), iso simpung mamung do piupakatan Sompuruan Simpung Sarawak (GPS) i monogindai. Iyau om monikoon koiso do GPS nogi tantad kinoimpuunon dau di Mahas 2018 do luminabus mantad Rayat Ranzat (BN).
Sopung koposion om ponudukan
Nosusu i Abang Johari id Limbang di ontok 6 Magus 1949, haing di Abang Openg Abang Sapiee om Dayang Masniah Abdul Rahman. Tomulok yau mantad hopod takatabang. I tapa dau, Abang Openg, kisinakagon mantad Kuching, om tapa nopo dau nga' i Abang Sapiee Abang Omar. Aki-di-Aki koduo di Abang Johari nopo nga' i Datu Patinggi Haji Abdul Gapor, i lugugayo laid Sarawak pogulu i hiza di James Brooke. Lobi, haing di sinakagon kaapat i Abang Johari di Datu Patinggi Ali om manangaki potilombus di Raja Jarum.
Tuminimpuun ponudukan di Abang Johari id Pongia'an Tosiiba Merpati Jepang, Kuching. Nakaanu yau ponudukan taang koduo id Pongia'an Takaas don Inggilon di St Thomas (St Thomas' Anglican Secondary School) mantad taang ko1 di ontok 1962 gisom taang ko5 di ontok 1967; katalib dii nokoundaliu yau id Pongia'an Takaas di St. Joseph (St Joseph's Secondary School), Kuching, iso pongia'an Katolik don La Salle. Di toun 1969, napatai tapa' dau di 19 toun po i Abang Johari.
Sopung gamalantoi
Soira nopongo i ponudukan dau, guminama i Abang Johari id Malaysia Airlines poingigom tonggom patanda donkopongo (executive officer). Nakaanu isio timag Tabaal Ponguhinan Kodopuan (MBA) mantad Kotukaan Henley, Pupuruan Brunel.
Etnik Kadazandusun nopo nga iso etnik di togumu id Pogun Sabah. Kogumuan nopo do Etnik KadazanDusun diti nga poingiyon id Pantai Kotonobon Sabah om id kokompungan. I nopo gulu po, etnik Kadazan om Dusun nopo nga duo etnik di misuai nga maya do inisiatif politik om tudu do popoiso do tinaru diti dumadi do iso tinaru di tagayo id pogun Sabah.
Koubasanan etnik Kadazandusun nopo nga mororobuat miagal mananom parai om mantad dii, poindalanon diolo o iso karamayan i nointutunan sabaagi Tadau Kaamatan. Karamayan diti nopo nga' ramayon ontok 30 gisom 31 Mikat monikid toun soira olimpupusan do mongomot. Karamayan nopo diti nga sabaagi do iso tanda mongounsikou kumaa di Minamagun tu' osonong kopio karalano do mororobuat yolo om nakaanu totus nomot di osonong. Ontok do karamayan diti, ogumu o ababayan maan powonsoyo miagal do piboian Unduk Ngadau. Poindalanon o ababayan diti sabaagi do mongounsikou om kahandaman kumaa di Huminodun, songulun sumandak di olumis di asaga do luminubuk moi do popotingkod do koinggoritan koposion tongotulun id pomogunon di au kaakan tu i nopo tongotanom diolo nga au sumuni.
Mantad dii, poindalanon di piboi'an Unduk Ngadau diti monikid toun om mampayat nopo nga' mantad watas-watas id pogun Sabah om toinsanan di moi ampayat diti piboi'an mananrasuk do rasuk koubasanan id watas sondii. Iso nopo kawo rasuk di asarau maan rosuko di mampayat nga Abaya Sinipak, abaya do tinaru Dusun Tindal Kota Belud.
Abdul Hadi bin Awang nopo nga songulun surupu komisiwal id Malaysia. Isio nopo nga' Surupu Parlimen Malaysia montok Parlimen Marang. Nokoumbal isio nokosiliu mongongobi montok Lamin Koundangan Pogun (DUN) Terengganu montok DUN Ru Rendang mantad 1986 gisom 2018. Isio nopo nga' Presiden montok Simpung Silam Se-Malaysia (PAS) mantad 2003 gisom dinondo.
Abigail Pierrepont Johnson' (nosusu ontok 19 Momuhau 1961) songulun tondu billionaire Amerika id suang do pongindopuan om nogi manangaki di Edward C. Johnson II ( Ponorikohon montok Fidelity Investments). Nokosiliu i Johnson sabaagi President om CEO montok American Investment Firm Fidelity Investments (FMR), om nogi Ponorikohon montok Komponi di taka dau i nopo nga Fidelity International (FIL). Komponi Fidelity pinotimpuun di taki (Edward C. Johnson) diolo. Edward C. "NED" Johnson III sinumiliu Ponorikohon emeritus montok FMR gisom Gomot 2022. 
Ontok milau 2016, nokosiliu i Johnson sabaagi do Ponorikohon FMR om kakal sabaagi CEO om nogi President montok Komponi dii. Soginumu 45 000 buburuon diolo do pointongkop id pomogunan. Soginumu $22.6 billion, aanu disido om poposiliu isido sabaagi iso mantad tondu di kiharo-haro id pomogunan. Poinsuang ngaran dau id suang Forbes "The Richest Person in America's 50 Largest Cities" ontok toun 2016 om nakatayad id taang ko-6 sabaagi tondu di kiharo-haro id suang nuludan "Powerful Women"</ref> Johnson's wealth is approximately $22.6 billion,. Isido nopo nga tulun di bobos takawas i poinharo-haro id Massachusetts ontok toun 2020.
Adat nopo nga koubasanan, resam, lembaga, kooturan, hukum, norma di igitan do tinimungan momogun. Id suang Boros Tabai di laid, adat nopo nga sumuku do tilin toi ko' hukum adat i popohompit gana sosial, politik, kobodian om tilin samudera.
hukum adat: hukum i poingimpou do koubasanan nokopogulu, koubasanan pinotungkus
tulun kiadat: tulun di ongosonong, tulun di kibansa
raja kiadat: raja poingirikau id dumbangan tulun di kikuasa
au kiadat: araat, tulun di au osonong
Tumanud do tradisi Kristian Kosilahon, Addai mantad Edessa (Syriac:  , Mar Addai toi ko' Mor Aday sumoonu id bontuk Latin Addeus) toi ko' Thaddeus mantap Edessa nopo nga songulun mantad turu nohopod tutumanud di Jesus.
Minonorimo i Abgar do Mandylion mantad di Addai (encaustic icon, Saint Catherine's Monastery, Mount Sinai).
Tumanud mogikaakawo tradisi Kristian Kosilahon, Addai nopo nga songulun Johudi i nosusu id Edessa (baino ointutunan sabaagi anlurfa, Turkey). Minongoi isio id Jerusalem montok karamayan id nombo nokorongou isio kaajalan di Yohanes Pembaptis (St. John the Forerunner). Kalapas nopodsu id Bawang Jordan, minion isio id Palestin om nosiliu tutumanud di Jesus. Nopili isio sabaagi songulun mantad turu nohopod tutumanud i pinaatod miampai mikoruhang(soroduo-duo) montok menginjil id kakadayan-kakadayan om kinoyonon pointantu.
Kalapas Pentakosta om kinoinsawatan di Jesus, mimpuun i Addai popotongkop Injilid Mesopotamia, Syria om Persia. Papatahbis isio tongopaado id Edessa, poposiliu tulun kumaa Kristian om monoodo garaja hilo. Minongoi nogi isio hiloBeirut montok menginjil, om ogumu otumbayaan do minonuridong isio garaja hilo.
Liturgi Syriac I sumuku nogi do Liturgi Addai om Mari mantap di kiikiro 200 toun Masihi om gunoon do Ponimungan (gorija) Assyrianal id Kosilahon om Ponimungan (gorija) Katolik Chaldean (koduo-duo nopo nga poinlongkod id Iraq); nga gunoon nogi Ponimungan (gorija) Syriac Kosilahon id India i monusui tadon diolo ii no Rasul Thomas, ii no Ponimungan (gorija) Chaldean Syrian om Ponimungan (gorija) Katolik Syro-Malabar .
Pesta nopo disio nga ramayon ontok 5 Magus id suang kalendar Kristian.
Addai om kinolingasan Raja Abgar
Id pialatan do tutumanud Ortodoks Kosilahon, Addai nopo nga tutumanud Kristus i pinaatod di Rasul Thomas kumaa Edessa montok momolingos Raja Abgar V mantad Osroene, i sumakit. Tinumimporon isio hilo montok papasarabak ugama om nokoposiliu Abgartoi ko' Agbar, toi ko' "Acbar" id versi Latin om tutumanud nopo dau nga kaampai no i Saint Aggai om Saint Mari.
Susuyan kokomoi poingkuro Raja Abgarus V om Jesus do miromut maya surat pinosusui di kumoinsan ontok hinotusan ko-4 do sejarawan gerej Eusebius mantad Caesarea. Maya nontodon legenda diti, pinokito i Eusebius do dokumen i kiharo do surat rasmi di Abgar om Jesus, om otumbayaan kopio iso kokomoi katapatan dokumen dii gisom do minaganu om minomoguno dii id suang karya dau Ecclesiastical History. Tumanud di Eusebius:
Thomas, songulun mantad hopod om duo rasul, id siriba kounsuban ilahi minapaatod di Thaddeus, songulun mantad turu nohopod tutumanud di Kristus, minongoi hilo Edessa, sabaagi songulun ponias do ponudukan di Kristus. (Historia Ecclesiastica, I, xiii)
Susuyan kokomoi pomolingasan om goos penginjilan di Addai minogowit kumaa koburuon komuniti Kristian id kabaatan Armenia, koibutan Mesopotamia om id Syria kosilahon do Antioch. Poinsuat o susuyan di Thaddeus id dokumen Syriac, Doctrine of Addai, i poposusui tonggungan di Addai om minoposiliu dii do songulun mantad 72 Rasul i pinaatod montok papasarabak iman Kristian. Kiikiro korikot timpu legenda di gumuli hilo Syria, ii no kinoyonon kaka timot ajaib dii, ogumu kinaantakan ajaib do hilo.
Mogikaakawo tradisi
Nokoimbulai nogi i St. Addai id Apocalypse Koiso Yakobus om Apocalypse Koduo Yakobus.
Id suang tradisi Roman Katolik, isio om Saint Mari nopo nga penaung montok momogun Parsi om Assyria.
Adeline Anthony Primus Tsen (nosusu ontok 5 Milau 1986) nopo nga songulun mimingkono, modsisinding, momuruan ababayan soduontong om model tondu Malaysia. Insaru isido mongigit konoon antagonis id suang drama miagal do Bukan Kerana Aku Tak Cinta dan Rindu Awak 200%. Nointutunan isido soira minsingkono id drama kitema muzikal Hotel Mania pinalabus do KRU Studios ontok toun 2010. Ontok Mansak 2020, nakaamung isido do tinimungan One Nation Emcees sabaagi puru kawawagu diolo mongolon di Mimi Fly sabaagi vokalis tu sinumoliwan i Mimi mantad tinimungan ONE pogulu dii.
Adeline nopo nga mantad Kota Belud, Sabah om kiugama Kristian om nogi kiraha pusakag Cina Hakka-Dusun Tindal. Isido nopo nga tanak tohuri mantad turu mogiobpinai.
Suai ko ii, nokoumbal i Adeline do suminikul id Sikul Rendah Jenis Kebangsaan Cina Chung Hwa, Kota Belud, Sabah. Haro nogi o ijazah dau id suang jurusan Perakaunan id Universiti Laguwagu Mara (UITM) Shah Alam. Nokoumbal isido nokoboros do sipongoput sinikulan id gana pinsingkanaan id Akademi New York ontok Madas 2014 nga au di nodimpot gama komitmen gama di ogumu.
Kinotimpuunon di Adeline id gana inus nopo nga nokotimpuun di toun 2009, maamaso poinsikul po isido id iso universiti sonkinoyonon id jurusan do kousinan id Shah Alam, Selangor. Nakaanu isido do tawaran montok minsingkono id filem maamaso semester koundarangan om maamaso timpu toliwang. Watak di pinatahak kumaa disido nopo nga watak sampingan om au ogumu timpu di aayi id kinoyonon do pongtimotan tu' watak minsingkono disido nopo nga piipiro adegan no. Filem singkonoon disido nopo nga kiuhu do Senario The Movie Episode 2: Beach Boys. Nga maid-laid, mumu-gumu o ponorbit om pangarah maganu di Adeline montok minsingkono id filem om nogi drama soduontong. Mantad dii, oporogot no di isido do minsingkono gisom do timpu baino. Koumbal nogi i Adeline do poinsuang id siriba do syarikat produksi MIG Talent Sdn. Bhd solinaid duo toun pogulu minaga'i kontrak disido di toun 2012 om baino, mongulud isido do aktiviti inus disido sondii. Hali pia miampai aiso ponguludan mantad hinggo-hinggo syarikat produksi, kakal kasari i Adeline do kaanu mogikaakawo tawaran do minsingkono. 
Potilombus, pinapalaab nogi i Adeline do bakat disido id gana inus om nokohompit sabaagi pangacara TV montok rancangan Rias Jelita montok siaran RTM. Program diti pinofokus montok mogigintong koonduan om fokus nopo nga id kinoyonon miagal do spa om sauna. 
Id kotimpuunon, rahi nopo di Adeline nga id gana do monondig, nga pinogulu disido o pokionuon id gana minsingkono soira songulun penerbit, i David Teo minomolohou disido montok monsingkono id filem torbitan disio. Pogulu di, koumbal isido do pinoposoliwan single kumoiso disido i kiuhu do Kau Bagiku. Single dii nopo nga pinotorbit miampai misoosondii, winonsoi di komposer Rudy Halum om lirik nopo nga sinuat di Mable Leo miampai konsep do R&B.
Suai ko' iri, pinoposoliwan nogi kaagu isido do iso po kaagu single i kiuhu do Nadiku di toun 2016. Sinding diti nopo nga sinuat di Faizul Sany, i nakalantoi do Akademi Fantasia 2013 id siriba do naungan Paranormal Records (Malaysia).
Suai ko' iri, drama singkono'on di Adeline di nakagayat kopio rahi do tulun di orohian drama nopo nga drama Bukan Kerana Aku Tak Cinta i pinokito id Astro Mustika om nogi drama Rindu Awak 200% id TV3.
Di 30 Mahas 2017, nokoulai i Adelina id iso telefilem kiuhu do Cinta Kucing Parsi kopihondot do Toun Wagu Sina. Pinopoimbulai do barisan minsingkono Nadzmi Adhwa , Sean Lee om ogumu po, drama di suhuon do sutradara Zamri Zakaria, kokomoi do koposion duo miambalut i otutunan sabaagi Alex om Jamal. Yolo nopo nga au osonong o nasip tu' aiso pakalajaan.
Adibah AminSMJAdibah Amin hiza di tomulok poKinosusuonKhalidah Adibah bt Amin (1936-02-19) 19 Mansak 1936 (umul89)Johor Bahru, Johor, British Malaya (now Malaysia)MomogunMalaysianNgaransuaiSri DelimaKalajaMonunuatcolumnistmongingia'mimingkonolinguistMolohingZainon Munshi Sulaiman (mother)Nota1950 - 2010
Khalidah Adibah binti Amin SMJ (nosusu ontok 19 Mansak 1936), i ointutunan sabaagi Adibah Amin, nopo nga monunuat, kolumnis, mongingia', papadalin om mimingkono do Malaysia.
Nosusu id Johor Bahru, nakalantoi isido mantad sikul takawas English-Medium om Universiti Malaya (1957). Mantad 1958 gisom 1961, mongia' isido Boros Tabai om Boros Inggiris id Malay Girls College Kuala Lumpur. Sumusuhut, mongia' isido id Language Institute om Sikul Alam Shah, koduuduo dii nopo nga hilo id Kuala Lumpur om nosiliu luguan mongingia' tondu koiso id sikul Jalan Kolam Ayer miampai iso kawagu tonggungan id Institut Boros pogulu nakaawi do perkhidmatan id ponudukan.
Kumalaja isido sabaagi jurnalis montok suat abal New Straits Times mantad 1971 gisom 1984 om kalaps dii kumalaja id The Star maamaso di 1990-an. Hondomon i Adibah do ogumu moobosoros do Inggiris sabaagi monunuat di lajur id New Straits Times, hinonggo iti nopo nga sinuat disido di toun 1970-an om 1980-an momoguno do ngaran Sri Delima. Pinosoliwan kawagu o ponuatan dii id bontuk do buuk di toun 2009.
Pakalajaan sastara
Ponuatan di Adibah nopo nga kohompit no tolu novel id suang do boros Tabai: Bangsawan Tulen ("Aristokrat di Pointopot", 1950), Seroja Masih di Kolam ("Hilo kasari po kulam i Tolipuk", 1972, pinadalin kumaa Jepun di toun 1986), om Tempat Jatuh Lagi Dikenang ("Hondomon nopo Kasari o Kinorotuon", 1985). Minonuat nogi isido lobi ko' 200 drama rodiu om suniba. Minisokodung isido miampai The Star om New Straits Times montok poposoliwan do artikel kokomoi poingkuro do mooboros do Boros Tabai miampai otopot.
Nokohompit nogi isido montok papadalin do sastara mantad boros Tabai kumaa boros Inggiris: "No Harvest but a Thorn", sinuat di Shahnon Ahmad om "Jungle of Hope" sinuat di Keris Mas, om nogi hiis sinuat di Usman Awang. Nokoimbulai nogi isido id tolu filem: Adik Manja, (1980), Hati Bukan Kristal (1989), om Mat Som (1990).
Di toun 2008, noontok isido do toruol strok. Hali pia au nakakung, au no di isido milo do kumalaja.
Mimingkono Mongunguhup Kusai Bobos Tosonong id suang do Festival Filem Malaysia kumoiso di toun 1980 miampai watak sabaagi Adik Manja.
Tutungkap Tun Razak sabaagi sokodung di osonong kopio montok koburuon ponudukan om popoimbulai piupakatan om kataranangan do mogigion id Malaysia (1998)
Adidas AG nopo nga kilang di posoliwan do kakamot sipoot Jerman. Produk-produk nopo di posoliwanon nga' miagal do kasut, kantung, rasuk, tali bobog, soromin mato om nogi kakamot sipoot suai. Adidas nopo nga poposoliwan kakamot sipoot di bobos tagayo hilo id Eropah, om nogi koduo bobos agayo id pomogunan i sumusuhut do Nike. Suai ko' ilo', noilaan nogi ilo sabaagi syarikat poinggulu montok Adidas Group, i noilaan nogi mantad syarikat sipoot Reebok, syarikat golf TaylorMade (Ashworth nga poinsuang), Runtastic, syarikat laguwagu kagarasan Austria om 8.33% kalab bola sepak Jerman Bayern Munich. Pongindopuan nopo do Adidas montok 2016 nga pinotayad soginumu 19.29 bilion.
Syarikat diti tinimpuunan di Adolf Dassler id walai tama disio; isio om tabang disio, Rudolf antakan di toun 1924 id siriba ngaran do Kilang Kasut Dassler Brothers. Nouhupan i Dassler id suang do popoingkakat kasut manangkus di kirugi (paku) montok mogikaakawo sipoot. Montok popoingkawas kualiti kasut sipoot kikagarasan, minundaliu isio mantad model pancang logam awagat pogulu minomoguno kanvas om gata. Ninsasamadan di Dassler o songulun momoluda A.S., i Jesse Owens montok momoguno paku winonsoi disio maamaso Sukan Olimpik Musim Panas 1936. Antakan di toun 1949, gama do kinababakan piisaan diolo, minomonsoi i Adolf do Adidas, om minomonsoi i Rudolf do Puma, i nokosiliu do susumolod porniagaan Adidas.
Adolf Dassler, minonimpuun do Adidas
Logo Adidas nopo nga' haro tolu taris, ii gunoon id reka bontuk rasuk om kasut syarikat sabaagi ponguhupan do papadagang. Penjenamaan ii binoli do Adidas ontok di toun 1952 mantad syarikat sipoot Finlandia Karhu Sports, nokosiliu lobi nakalantoi gisom do i Dassler nopo nga' minamarait do Adidas nopo nga' "syarikat tolu taris". Ngaran jenama diti amu pinoinggayo om pinagaya miampai pimato tokoro "a".
Nosusu i Adi Dassler id bandar Herzogenaurach, Franconia, iso bandar tokoro i kisinodu 20 km id soliwan do Nuremberg, antakan di 3 Milau 1900, tanak kotolu om bobos tomulok mantad apat tanak di Christoph om Paulina Dassler. Tompinai kandung disio nopo nga' i Fritz (nosusu di 1892), Marie (nosusu di 1894) om Rudolf (nosusu di 1898).
Iso mantad ogumu kilang Adidas id Jerman
Noluda sabaagi songulun mogogonsok ruti, nokotimpuun i Adi Dassler do momonsoi kasut sipoot disio sondii id dapur ponusian do tama disio kalapas nokoguli mantad do Pisangadan Pomogunan I. Tapa disio, Christoph - kumaraja id iso syarikat kasut , om tompinai disio Zehlein, pinapaasil do kasut kirugi montok kasut manangkus id kadai momomonsoi bosi disio - monokodung di Dassler do popotimpuun pamadagangan disio sondii, Adidas (Adi Dassler). Antakan di toun 1924, tompinai disio, Rudolf Dassler nokoruhang id pamadagangan dii. Minomonsoi i Rudolf do persaingan porniagaan, Puma. Antakan do Sukan Olimpik Musim Panas 1928, minomogonop o Adidas do piipiro atlet, pinopoili do batu kumoiso montok pendirian disio montok kopoingkakatan sompomogunaan syarikat dii. Antakan di wulan Mikat 1933, sinumuang i Dassler do NSDAP. Isio nopo nga' songulun lundu sosialis-nasional di setia om norekrut montok borkhidmat id Wehrmact antakan di Pisangadan Pomogunan II. Maamaso Olimpik Musim Panas 1936, nakalantoi i Dassler do pingat amas Jesse Owens miampai kasut. Antakan toun 1973, tanak kusai di Adi, Horst Dassler minongimpuun do Arena, poposoliwan do kakamot mangkaau. Kalapas do kinapatayon di Adolf Dassler di toun 1978, tanak kusai om tokin disio, Kthe minongigit do pongurusan porniagaan. Pinoolon o Adidas sabaagi iso syarikat berhad swasta antakan di toun 1989, nga' kakal sabaagi do harta paganakan gisom tawaran don ginumuan kotimpuunon di toun 1995.
Arjona ontok 2022KinosusuonAdria Arjona Torres (1992-04-25) Ngiop 25, 1992 (umul32)San Juan, Puerto RicoSinikulanLee Strasberg Theatre and Film InstituteKalajaMimingkonoTounmimparagat2012dinondoMolohingRicardo Arjona (tapa)
Adria Arjona Torres (nosusu ontok 25 Ngiop 25 1992) nopo nga songulun mimingkono' mantad Amerika. Yau nopo diti nga nointutunan sabaagi songulun mimingkono di abantug maya filem dau, Emerald City (2017), Good Omens (2019), Andor (2022), Pacific Rim Uprising (2018), Life of the Party (2018), Triple Frontier (2019), 6 Underground (2019) om Morbius (2022).
Afgansyah Reza somonu okridit sabaagi Afgan Syahreza toi ko Afgan no, nopo nga songulun susuminding pop, monuunuat sinding mantad Indonesia. Sinding Terima Kasih Cinta pinoposiliu ngaran disio suminulok id pogun do koinusan.
Koposion pogulu om kalajaaan
Afgan Syahreza nosusu ontok 27 Mikat 1989 id Jakarta om mantad paganakan muzikal muslim kiraha Minangkabau, sundung do aiso pinludaan do vokal. . Isio nopo nga tanak di Loyd Yahya om Lola Purnama. Gama dau kotimpuun soira piipiro tambalut dau minanganu kootuson do marakam iso album id Wanna B Instant Recording Studio. Popooposoliwan studio di minanahak do kontrak kalapas nokorongou yolo isio do monondig. . Album kumoiso disio Confession No.1, kiwaa rahung do jazz, pop, om R&B kohompit no sinding miagal "Terima Kasih Cinta", "Klise", "Sadis", om "Tanpa Batas Waktu". Muzik bidio sinding "Terima Kasih Cinta" pinosoliwan do Thalita Latief om nopuruan di Jose Purnomo. Nakalantoi isio do Best Solo Male Vocalist Award montok sinding id Gaa' Musik Indonesia. Ontok toun 2009, minulai isio di kumoiso nogi id gana pinsingkanaan soira nokoulai id filem Bukan Cinta Biasa miampai di Olivia Lubis Jensen om isio nogi nga minonondig montok runut do tuni filem dii. Ontok toun di sumusuhut, minulai isio id filem Cinta 2 Hati om minonondig do sinding tema do filem dii. Album kumoduo, The One, pinosoliwan ontok Milatok 2010. Ontok toun 2011, minonondig isio do sinding tema id Sukan Asia Silaubaat.
Koposion sondii
Koposion sondii disio noinsamakan do media Indonesia. Nakaanu isio do ijazah id gana kobodian mantad kampus MONASH University Sunway, Malaysia.
Momonsoi kosolimbahan i Afgan ontok 2013
Kinoyonon Pogun Afghanistan id Globe
Gambal do katantaraan id pogun Afghanistan
Agama nopo nga kopogowit rati do kotumbayaan kumaa kinorohingan, toi ko ahal-ahal do osundu miagal ko kinoringan. Kotumbayaan di nogi nga adadi do koubasanan kumaa iso-iso tinimungan tongoulun. Mantad di, agama om kotumbayaan nopo nga duo kawo rati di kiwaa pionitan di bobos taralom. Nga agama lobi kopogowit do rati di alaab, iri no tu koponuku do sistem kotumbayaan di kohesif, nga kepercayaan nopo nga kokomoi aspek do kinoringan.
Mogisusuai Simbol Agama id Pomogunan
Kotumbayaan Booyungan Dusunik id Sabah
Otumbayaan tulun Dusun do haro apat koduduo id pomogunan. Iti nopo nga it Minamangun, Koduduwo, Tombiruoh om Rogon. Montok tulun Dusun Tungku, lohowon diolo tasab do Doto.
Otumbayaan yolo do Minamangun ih minanak koduduwo tawasi montok toinsanan it poimpasi. Otumbayaan nogi yolo do Rogon ih mogowit kosusaan kumaa toinsanan tulun. Otumbayaan tuhun bansa Rungus id kudat do Rogon pointongkop doid nonggo nopo miagal doid bawang, watu, puun, walai, ropuhan, lagit, tawan om ogumu po wagu.
Kirogon di mongigira om tanak tonini. Ngaran nopo do Rogon diti nga Rinumindop toi ko Rogon Lagit, Rumana, Pampang, Omopodon, Sorumbohon, Rogon Rasam, Sinakambang toi koh Rogon Tontoluhan, Linopiya om Sinimbulang toi koh Rogon Tondu, Tutumolong, Tambaaig, Kolinipau toi koh Rogon Bawang, Pangambal om Yongkomiyan toi koh Rogon Walai, Yangkabatak toi koh Tanak Rogon, Bukakaron toi koh Tama Rogon, Yangkabatuk, Mahani om Masanggong toi koh Rogon Dapur.
Otumbayaan tulun Dusun do sumakit sosongulun tu nosumpit isio do tangaanak Rogon it mimpanau. Olingasan isio nung mokiampun isio do Rogon dilo. Ilo no do nokuro tulun Dusun kaanu yolo do monongkiboros miampai Rogon maya tondu ih lohowon diolo do Bobolian.
Asawat pongintangan do tondu id mato do tulun Dusun tu yolo no it kaanu do monongkiboros miampai Minamangun. Sumambayang yolo miampai iso kakamot it roitan do komburongoh. Kakamot diti winonsoi mantad bosi, lunsing tonini om nogi raan tonini (Komburongoh). Gonding toi sukuon winonsoi mantad nipon bakas toi bohuang, watu tonini om gamut kayu.
Dame Agatha Christie DBE (15 Manom 189012 Milatok 1976), nopo nga songulun monunuat novel tangaraat, suniba om drama Ingilis. Monuat nogi isido do novel romantik id siriba do ngaran Mary Westmacott, nga bobos ointutunan miampai do 80 buuk novel detektif om kalantayon drama teater West Endnya. Sinuratan dau i popointalang do kono' detektif Hercule Poirot om Miss Jane Marple minanahak dau do pangarait 'Rani do Tangaraat' om poposiliu isido songulun monunuat di oponsol om inovatif id suang do koburuon genre diti.
Nosuku i Christie do Guinness World Records sabaagi monunuat buuk pinadagang di bobos osonong poingompus do timpu om monunuat pinadagang bobos osonong mantad nunu-nunu nopo kawo, miampai di William Shakespeare. kitab Bible no i noilaan do pinapadagang lobi ko' mantad do pinadagang dau soginumu do pokiikiro apat bilion sinuratan novel dau. Nohondom isido do UNESCO sabaagi monunuat di bobos ogumu pinadalin o sinuratan-sinuratan dau kalapas do sinuratan-sinuratan korporat tinimungan sanganu di Walt Disney Productions. Pinadalin o buuk-buuk di Christie kumaa id suang pokiikiro 56 boros.
Agatha Mary Clarissa Miller nosusu ontok 15 Manom 1890 id Torquay, Devon. Isido nopo nga tanak tohuri mantad do tolu mogiadi-adi kumaa iso paganakan id kalas pintangaan takawas; tapa dau nopo nga i Frederick Alvah ("Fred") Miller tanak sandad do New York kumaa songulun papapadagang kakamot otuu', tama dau nopo nga i Clarissa Margaret ("Clara") Boehmer,:14 tanak songulun nasawo gulu Dublin kumaa songulun tupisor Tentera Darat British.
Nokoboros i Agatha do tapa dau nopo nga songulun di kikowoyo-woyoon di korohian do ginumuan.
Pisasawaan kumoiso dau i amu osonong nopo nga ontok toun 1914 miampai di Kolonel Archibald Christie, songulun popopotulud id suang Korps Popopotulud Kolunduan' Inggilis ("Royal Flying Corps"). Haro songulun tanak tondu diolo pinungaranan do Rosalind Hicks om miniada' yolo ontok toun 1928.
Ontok timpu do Sangod Pomogunan Kumoduo, poingkaraja yau sabaagi do songulun i aba'al farmasi, pakarajaan dau diti minamarahung do ralan susuyan do kogumuan sinuratan dau i popohompit do ponubaan sabaagi pongunsub kotimpuunon susuyan.
Ontok Momuhau 1926, tuminagak yau solinaid do hopod om iso tadau. Nokito o padsakayan dau pinologos id suang iso luang kapur. Nokito kawagu isido poingion id iso hotel id Harrogate, minoboros isido do nokotimbaba yau do amnesia sabap do kakasahan tuhat tinggur kalapas do kinapatayon tama dau om kobolingkaangan id suang pisasawaan kumoiso dau. Haro nogi i kipomusarahan do ii nopo nga iso publisitas toomod.
Ontok toun 1930, suminawo yau miampai di Sir Max Mallowan, songulun surupu arkeologi Inggilis, om mantad pamanahan dau miampai koruhang dau kumaa Kosilahon Tengah, minanahak do tua' pomusarahan kumaa dau montok piipiro novel dau. Novel-novel dau di suai nopo nga minaganu kinoyonon id Torquay, Devon, kinoyonon do kinosusuon dau.
Sandiwara panggung dau "The Mousetrap" mongigit rikud sabaagi sandiwara miampai timpu turug di bobos tanaru id Londonmantad do pinotimpuun ontok 25 Milau 1952 gisom dinondo nga nokoturug no lobi do 20 000.
Ontok 1971, nakaanu isido do gaa' midol "Commander of the British Empire" miampai do pangarait Dame.
Koposion tohuri
Minidu pogun i Christie sabap do toruol molohing ontok tumul dau 85 toun, ontok 12 Milatok 1976 id kinoyonon Winterbrook House dau. Duo kosolimbahan West End i pinopoindalan do adaptasi sinuratan-sinuratan disido nga haro ontok dii om minanahak nogi kapamantangan kumaa disido soira pinarayad o abar diti.:373
Nolobong o rata' dau id tana' pamalabangan ponimungan St Mary's, Cholsey id iso koiyonon di pinili dau miampai koruhang dau ontok ahapadan di nakatalib. Pinosolimbou o pamalabangan diti do 20 puru suat abal om TV id pointongkop pomogunan. Pinotoluod o soginumu 30 karo bunga ontok timpu dii kaampai no mantad mimingkono' The Mousetrap om mantad puru penerbit Ulverscroft Large Print Book Publishers.
Tungkus
Ontok 1968, minomoli o iso subsidiari konglomerat agri-industri Booker-McConell pungaranan do Booker Books do 51 piatus saham id suang Agatha Christie Ltd., iso sarikat swasta i pinoturidong di Christie montok tudu do sukai. Kalapas dii, minomoruhang kawagu i Booker do saham dau kumaa 64 piatus. Ontok toun 1998, pinadagang di Booker o saham dau kumaa Chorion, iso sarikat hinonggo portfolio dau nopo nga kaampai no manamong do estet sastara' Enid Blyton om Dennis Wheatley.
Ontok 2004, nokito o iso susuyan miampai 5000 patod boros kiuhu do "The Incident of the Dog's Ball" id suang do siling walai songulun tanak tondu di Christie. Pinosoliwan o susuyan dii id Britain ontok Manom 2009. Ontok 10 Milau 2009, minamawara' i Reuters do susuyan dii nopo nga posoliwanan do The Strand Magazine.
Pambasaan potilombus
Toud toponsol
Basaan sumusuhut
Rounon
Noputan labus
Agnez MoAgnez Mo id 2019 iHeartRadio Music AwardsKinosusuonAgnes Monica Muljoto (1986-07-01) Madas 1, 1986 (umul38)Jakarta, IndonesiaMomogunIndonesiaNgaransuaiAgnes MonicaKalajaSusumindingmonunupu sindingsusumayauactressrecord producerdirectorbusinesswomanAgenUnited Talent AgencyGaaFull listMusical careerGenreR&Bpophip hopsoulInstrument(s)
Agnes Monica Muljoto (1 Madas 1986) toi ko' ointutunan sabaagi Agnez Mo nopo nga songulun susuminding, mimingkono om susumayau Indonesia. Ointutunan isido maya sinetron Pernikahan Dini (2001-2003) ii pinokito id RCTI, hinombo mingkono isido sabaagi tondu tomulok ii kakal po poinsikul om nokopogontian id labus pisasawaan. Suai ko ii, luminoyou nogi isido sondii montok sinding tema sinetron miampai uhu di miagal. Isido nogi nga selebriti di opuhawang id Indonesia miampai gatang koonuan kasar soginumu MS$ 16 riong.
Koposion gulu
Nosusu i Agnes Monica ontok 1 Madas 1986, id Jakarta, Indonesia id suang paganakan do Cina, Jipun om Jerman. Tanak tohuri isido kumaa di Jenny Siswono, ii bagas mamaamain tenis mija, om Ricky Muljoto, bagas mamaamain buul keranjang. Tabang gulu dau nopo ii Steve Muljoto nopo nga sabaagi do manarampas dau. Suminikul isido id Sikul Tosiriba Tarakanita om Pelita Harapan. Kabaalan dau id inus koposolimbahan nopo nga nokito mantad di tanak po, loolobi no id gana lulumoyou. Lumoyou nogi isido id ponimungan (gorija) om pinaatod kumaa do kursus vokal.
Bakat
Agnes Monica nopo nga kiwaa bakat soprano di agaras miampai mogikaakawo vokal ii kiwaa apat oktaf. Sinding di Agnes nogi nga milo do klasifikasi sabaagi pop, R&B toi ko' hip-hop. Minomboros isido do narahung o muzik dau mantad di Aretha Franklin, Madonna, Michael Jackson, Fantasia, Brandy Norwood, Lauryn Hill, Christina Aguilera om Beyonc. Suai ko toilaan lulumoyou dau, ointutunan nogi isido sabaagi susumayau di agaras om milo no mingkono. 
Gaa om pamagatangan
Nakalantoi i Agnes Monica sabaagi do susuminding Indonesia i ingumu do nokotorimo gaa. Gaa ii tabantug do nokoumbal dau nalantoi nopo nga kohompit no 17 Gaa Musik Indonesia, 8 Gaa Panasonic, 5 Nickelodeon Indonesia Kids Choice, dan 4 Gaa MTV Indonesia. Nokotorimo nogi isido do mogikaakawo gaa sompomogunan, kohompit do 1 Gaa Planet Muzik, 3 Festival Lagu Asia, 7 Gaa JPopAsia Music, 1 Gaa Muzik Asia Mnet, 1 Shorty Awards, 3 Gaa Social Star, dan 1 World Music Awards. Sabab do sakadai om sokodung dau id muzik Indonesia, noonuan nogi isido do Gaa Nugraha Bhakti Muzik Indonesia 2011 (NBMI) mantad Panalad Kebudayaan om Pelancongan, om Piisaan Susuminding, Monuunuat sinding om Penerbit Rakaman Muzik Indonesia.
Minsingilo isio sondii id walai miampai tapanai do tina disio, om nosukod miampai rahi kumaa gana tilin pogun, minokitapanai do Lungkitas Kulliyah Undang-Undang Ahmad Ibrahim id Universiti Silam Antarabangsa Malaysua (UIAM), Prof Madya Dr Shamrahayu A Aziz, om piipiro lundu suai id gana di mionit.
Nokotimpuun isio do monuat antakan di toun 2008 id liwang blog disio sondii, ii nokosiliu do platform montok poposoliwan pomusarahan disio.
Antakan di toun 2017, nokotimpuun isio manahak booboros id sikul-sikul id Johor, id suang do pimpanahan pointongkop Johor miampai Jelajah Kemerdekaan di pinaanjul do Muafakat Pendidikan Johor (MPJ) miampai pisokodungan do karajaan negeriri.
Noroitan nogi do isio nopo nga' kirahi kumaa inus lukisan digital, om koumbal do kalantoi piboian momolukis ilustrasi di pinaharo do Microsoft.
Nokotimpuun i Ali Karim do monuat antakan di 28 Magus 2008 maamaso umul 5 toun id blog disio.. Mantad umul 9 toun, nokotimpuun no isio do manganit do isu-isu kokomoi do politik id Malaysia.
Ponuatan disio nakaanu do porhatian mantad piipiro tulun di otutunan kopio kohompit no Luguan Panalad Malaysia, Mahathir Mohamad, ii minonuat do surat kumaa disio antakan di 11 Milatok 2017, minonimbar do ponuatan Ali Karim kokomoi pibatasan do Tupakat Lansan (PH) om Simpung Pribumi Bersatu Malaysia (BERSATU) ii amu kopiunung miampai Perlembagaan Malaysia. Nokoumbal nogi Berita Harian minomonsoi do iso liputan poimbida kokomoi dau antakan di 5 Mahas 2018.
Monuat isio id duo portal online di pogulu po, Menara.my om Tanjak.my, om dondo nopo nga' Duta rasmi montok Muafakat Ponudukan Johor.
Antakan di 15 Madas 2019, nopili i Ali Karim sabaagi songulun kolumnis pointatap id portal borita Utusan Online, hinonggo monuat isio kokomoi Porlembagaan Malaysia om Raja-raja Tabai, gisom tadauwulan panampanan Utusan di 9 Gumas 2019.
Luputan pulis kumaa Guan Eng
Antakan di 23 Milau 2016, maamaso do kiumul 13 toun i Ali Karim, minomonsoi isio do luputan pulis kumaa luguan panalad Pulou Pinang antakan dii, Lim Guan Eng kokomoi konyataan di kiroromu pangansaban kokomoi Rang Undang-undang pindaan Akta 355.
Ahal diti nakaanu porhatian mantad ogumu pihak lobi-lobi no puru politik, lobi-lobi no soira nokoboros i Guan Eng sondii do luputan pulis nopo dii nga' remeh om amu kiimpohon. Monguguhup Panalad id Jabtan Perdanan Panalad antakan diri, Dato' Dr. Asyraf Wajdi Dusuki minamarayou di Ali Karim om minantamong disio, minooboros do nuru otingayaman daa i Guan Eng tu' lobi karati do Perlembagaan Pogun o sukod wagu kiumul 13 toun.. Isido nogi nga' nokoimbulai id bolikan pogulu akhbar Utusan Malaysia soira Presiden Pertubuhan Pribumi Perkasa (PERKASA), Dato' Paduka Dr. Ibrahim Ali rinumikot id walai disio montok manahak sokodung kumaa disio.
Ahmet Mete Ikara (22 Gumas 194121 Milatok 2013) nopo nga songulun surupu geofizik om saintis gogor pomogunan Turki, i nointutunan miampai goos dau montok papaharo kopurimanan don ginumuan kokomoi koonuan do pongoligan maamaso gumogor pomogunan.
Toun-toun osopung
Nosusu i Ikara ontok toun 1941 id Mersin. Ontok toun 1947, minongoi isio id sikul tosiriba om ontok toun 1954 kuminaa id sikul manangah tosiriba id Mersin. Kalapas do nopupusan sikul takawas id Mersin, mininsingilo isio id Universiti Istanbul om nopupusan o ponginabasan dau ontok toun 1965. Toun di miagal, minonimpuun isio buruon akademik dau sabaagi mongunguhup geofizik id Fakulti Simbakuro. Pinotilombus dau o ponginabasan dau id Kolej Imperial London om Universiti Gttingen.
Minanansawo i Ahmet Mete Ikara ontok toun 1969 miampai di Aysel Ahska, tanak di Necmi Rza Ahska, songulun susuminding. Mantad pisasawaan diti, nosusu o tanak kusai, Cengiz om tanak tondu, Yeim.
Buruon
Gisom 1976 mininsingilo i Ikara kokomoi do kemagnetan daratan. Ontok 1976 gisom 1983, minonokodung isio sabaagi luguan Koisaan Geodesi om Geofizik Kabansaan Turki om nogi Suruhanjaya Aeronomi ontok 1976 gisom 1983.
Mantad 1979 gisom 1982, isio nopo nga mongungulud Tinimungan Gama Eropah montok Poninduan Gogor Pomogunan, om ontok toun 1980-1983 mobi isio do Turki id suang Jawatankuasa Tabaal Gogor Pomogunan Majlis Eropah.
Ontok toun 1985, suminuang isio do Universiti Boazii, om notuduk sabaagi do mongunguhup pangarah Longkod Ponoriukan Gogor Pomogunan Balai Cerap Kandili. Ontok toun 1991, nosiliu isio do pangarah balai cerap, om minonokodung id jawatan diti gisom toun 2002.
Kalapas guminogor pomogunan zmit 1999, miningguli isio moboros kumaa tulun ginumuan id soduontong montok papaharo kopurimanan do kotinoligan maamaso gumogor pomogunan. Id timpu diti, nakaanu isio do pongundadait Deprem Dede (boros Inggeris: Grandpa Earthquake). Nointutunan o patod dau "Amu mamatai o gogor, bongunan i mamatai".
Ontok toun 2003, notuduk isio sabaagi luguan Koisaan Kotoundaan montok Koligaganan om Pinludaan montok Gogor Pomogunan i pinoturidong nogi (boros Turki: Afete Hazrlk ve Deprem Eitimi Dernei (AHDER)). Ikara, ontok timpu tohuri dau do monokodung sabaagi luguan perunding Tulan Sabit Aragang Turki.
Minongumbal i Ikara do sumuang komisiwal id suang pilihan raya umum 2002, monongkiala montok tirikohon id parlimen mantad Simpung Laluan Sejati (DYP). Tumanud sistem pilihan raya Turki, simpung di amu nakalantoi monorimo okuri mantad 10% do oinsanan undi nga amu oboyo kaanu do tirikohon id parlimen. Id suang pilihan raya 2002, nokotorimo o DYP okuri mantad 10% om amu nokosuang parlimen i Ikara.
Minidu pogun i Ahmet Mete Ikara ontok 21 Milatok 2013 sabap do kokurian pomuhabaan id iso lamin pongusapan id Istanbul, kinoyonon dau nousapan mantad po 44 tadau isio id unit pongusapan rapi. Nolobong isio id Tana Pamalabangan Feriky, Istanbul.
Ahn Ji-young (nosusu ontok 14 Manom 1995) nopo nga songulun modsisinding om monunupu sinding mantad Kabaatan Korea. Isido nogi nga vokalis apangkal om puru di noolu doid tinimungan muzik indie Kabaatan Korea ii no Bolbbalgan4.
Ontok toun 2014, nakaampayat isido doid ababayan soduontong Superstar K 6, om nokoimagon sabaagi puru Bolbbalgan4 miampai di Woo Ji-yoon ontok toun 2016. Soira sinumoliwan i Woo Ji-yoon mantad tinimungan diolo ontok koimpuunon toun 2020, pinoilo do pointindohoi kasari i Ahn Ji-young sabaagi puru doid Bolbbalgan4 om kakal momonsoi promosi sinding.
Ontok toun 2008, minidu pogun o tapa disido gama kobolingkaangan kolidasan tinan. Antakan nopo di, i Aina nopo nga kiumul do 15 toun. Maya panambarasan miampai Sinar Harian ontok 2021, nokoboros i Aina do kinantakan dii nopo nga iso ahal id nakaanu manahak kogorisan ginawo montok monimbaba' pogumbalan di otoguangan disido. Nokoboros nogi i Aina do: 
''Kinantakan minidu pogun o tapa ku nopo nga iso ahal di manahak katamaan om kogorisan kumaa doho montok monoguang timbaba'on om kaampayatan ku nopo id suang industri do hihingoon nopo nga iso dedikasi ku montok di tapa ku.''
Sharifah Aisha Retno binti Sayed Sipulijam (nosusu ontok 1 Magus 2000) songulun susuminding, mimingkono, om nogi popolombus abaabayan tondu Malaysia. Ointutunan miampai sinding popular dau, "Mengikat Jiwa". Suai ko iri, songulun nogi yau mantad do 24 susuminding amatur Vokal Mania. Antakan di toun 2022, nosiliu nogi isido sabaagi do monongkibai Big Stage musim kaapat om nokolimbou do taang kotolu.
Nakasakag do inus tuunion mantad tama dau i mantad Indonesia, Jean Retno Aryani nopo nga songulun bagas susuminding era 1980-an, iso timpu miampai di Hetty Koes Endang, Tumimpuun i Aisha Retno popokito rahi dau kumaa muzik mantad di umul 5 toun om maamaso id sikul, koumbal isido do mampayat piboian monondig. Lobi kirahi i Aisha do genre nasyid maamaso di sikul tosiriba. Koumbal nogi isido do nakalantoi kumoiso id piboian Suara Emas gisom taang kabansaan sabaagi mobi Kuala Lumpur maamaso Pangaan 4.
Pakalajaan muzik profesional Aisha nopo nga nokotimpuun soiro minanain isido do kontrak miampai do Sony Music Malaysia, om minamarakan do sinding solo kumoiso disio, "Mengikat Jiwa". Pinosoliwan di 2018, sinding diti nopo nga sinuat do komposer Indonesia, Aldi Nadi Permana om nakawaya do rakaman id republik di. Antakan di 25 Mansak 2020, isido miampai di Khodi om Sandra Dianne minamalantoi do koposolimbahan id Showcase 3 Souls id Loud Speaker Family Karaoke, Puchong.
Antakan di Magus 2020, minonondig isido miampai di Yuka Kharisma maya sinding i kiuhu do "Terima Kasih". Suai ko' iri, minaganu nogi i Aisha boogian id suang do kempen Bring The Beat pinaanjul do Sony Music i kitudu montok mongunsub artis id siriba dau montok papaasil do sinding mooi do koinlaab o daya kreatif diolo. Artis di nokohompit nopo nga Benzooloo, Sandra Dianne om B-Heart.
Aisha nopo nga otutunan kopio sabaagi songulun id pialatan do 24 monsisinding amatur, om nogi otutunan sabaagi Rookie id suang do Vokal Mania i pokitonon id TV3 i naampayat di Wafariena Roslan om Afieq Shazwan. Nokonobat nogi isido sabaagi nakalantoi Rookie om i Aina Abdul sabaagi nakalantoi Idol. Antakan di Milatok 2021, pinoposoliwan i Aisha do sinding solo kumotolu disido, "Cinta Denganmu".
Antakan di 9 Momuhau 2021, pinoposoliwan i Aisha do sinding id suang do boros Inggiris dau di kumoiso, "W.H.U.T." i kirati do "Wanna Hold U Tight" i nakaanu do ponstriman lobi duo nohopod riong id Spotify. Nopili nogi isido sabaagi songulun mantad 11 monongkibai do Big Stage musim kaampat miampai di Tuah Adzmi, Danial Chuer, Ajoi Zainal, Megat Rahim, Lia Aziz om Elica Paujin. Aisha nopo nga nakalantoi kumotolu id Big Stage musim kaapat.
Mimaparagat nogi i Aisha id gana mimingkono maya telefilem Cangkul miampai watak sabaagi Zura, om nokohino id Gadis Muzikal miampai mongigit watak sabaagi Melly.
Aisha Retno nopo nga kiraha piralatan do Tabai, Arab om Jawa. Isido nopo nga tanak kumoiso mantad duo miompinai di Jean Retno Aryani, susuminding veteran Indonesia om Sayed Sipulijam Sayed Alwee, songulun tulun papadagang mantad Kelantan. Haro songulun tadi di Aisha, i Sayed Abu Hanifa Radityo. Isido nopo nga nakaanu Ijazah Sarjana Muda Kobodian id Universiti Malaya (UM).
Antakan timpu toliwang, aanangan i Aisha do momiara do tingau. Isido nopo nga pinsan kumaa mimingkono, i Sophia Albarakbah.
Id siriba nopo nga katayadan do koposolimbahan di Aisha id suang do Big Stage Musim 4:
Aksaray malakls toi ko' malakl karaba nopo nga iso kawo tasu manaanamong tayam id tagayo id Turki mantad Kakadayan Aksaray id Anatolia tanga. Tasu nogi diti nga oilaan sabaagi mastiff Turki toi ko' mondou Anatolia.
Tasu diti nakaanu koimaganan mantad Kotinanan Tasu Turki. Haro nogi piipiro tasu id minaan pootodo' kumaa id pogun suai montok popoindalan saanon koulayan dau sili manaanamong tayam toi ko' sili do tasu manaanamong do walai.
Ngaran Aksaray malakls nopo nga naanu miboyo do Katanaan Aksaray id Anatolia Tanga'. 
Aksaray malakls poingkakat id rinanggou 7085 sentimeter (2833 in) mantad toruntud om kiwinagat 6085 kilogram (130185 lb), ninaru tinan nopo nga milo kodimpot 7983 sentimeter (3133 in). Tasu nopo diti nga koubasanan kiwotik do obuhog miampai kopos (tokopturos) toitom. Tulu om tolingo dau nopo nga agayo om kiwaa tikiu di apantod. Patod "malakl(s)" id suang ngaran tasu diti nopo nga naanu sabab no iri roo' dau mingkiwos.
'Aksiarchisme(hogot mantad Greek: axia {, a-ksi-a}value' om arche { < (verb) }'kooturan') nopo nga kointayadan do metafizikal ii popohimpit do toinsanai it haro miampai nogi oo winoun, it haro montok uhu di osonong. Hogot diti pinointutun do filasafat mantad Kanada, iri no tu ii John Leslie.
Alamogordo (/lmrdo/) nopo nga tirikohon County Otero, New Mexico, Mirika Sompuu. Iso kakadayan id Lembangan Tularosa id Gurun Chihuahuan, mialat ii id ponong kosilahon miampai Konuluhon Sacramento om id ponong kotonobon miampai Pangkalan Soudor Udara Holloman. Mogigion dau nopo nga soginumu 31,384 ontok banci 2020. Ointutunan o Alamogordo miampai pionitan dau do poniisan Trinity 1945, ii nopo nga kinoloputon do bom atom di kumoiso.
Poingion o tulun id kinoyonon Alamogordo solinaid pokiikiro 11,000 toun. Kinoyonon dinondo, i pinoturidong ontok toun 1898 montok monokodung do kapamansayan El Paso om Koritapui Koibutan Kosilahon, nopo nga poomitanan tosopung do komuniti i pinalan. Pinotinan o kakadayan diti ontok toun 1912. Nokosiliu o podtuongisan do pangantak kobodian toponsol miampai kapamansayan do Monumen Nasional Togis Opurak ontok toun 1933, ii nopo kakal po kosiliu do pamagayat bobos agayo id kakadayan diti ontok tadau baino. Ontok 1950an-60an, Alamogordo nopo nga longkod di au rasmi montok ponoriukan kokomoi do kotinoligan jurutulud om program angkasa Mirika Sompuu i masagan do mumang buru.
Alamogordo nopo nga iso kakadayan piagam miampai bontuk kolunduan' pengurus majlis. Pinotounda o kolunduan' kakadayan do soginumu kemudahan rekreasi om riadah montok tulun dau, kaampai no taman di agayo id tanga do kakadayan, gana golf, Zoo Taman Alameda, rangkaian wawayaan do mamamanau, Perpustakaan Alamogordo, om longkod mungkungan. Longkod Perubatan Wilayah Gerald Champion nopo nga kemudahan ketenteraan/sivil kongsi okon untung om ii nogi nga hospital montok Pangkalan Tentera Udara Holloman.
Noiyon o Lembangan Tularosa pokiikiro 11,000 toun. Haro tanda' do mogigion di pogulu id kinoyonon dii miagal do koubasanan Clovis, koubasanan Folsom, tulun-tulun timpu Archaic, om taang Formatif. Poingion mantad no o Apache Mescalero id Lembangan Tularosa soira nokorikot o tulun Sepanyol ontok toun 1534, om nokointalang o nawayaan' lisan do kasasari o Mescalero poingion hilo. Ontok toun 1719, minomonsoi o tulun Sepanyol do ponimungan (gorija)' tokoro id La Luz (pokiikiro 5 watu (8.0 km) mantad tapak timpu dumontol do Alamogordo), sundung do amu nasalasai o La Luz gisom do 1860.:167
Pinoturidong o Kakadayan Alamogordo ontok Mahas 1898, soira El Paso om Koritapui Koibutan Kosilahon i linuguan di Charles Bishop Eddy, pinapanaru koritapui kumaa id kakadayan dii. Minamarahung i Eddy do reka bontuk komuniti, kaampai no ralan tagayo di alaab om saluran waig di pinoulud do puun id disan dau. Pinungaranan di John Arthur Eddy, tobpinai di Charles Eddy, do kakadayan wagu dii do Alamogordo ("kayu kapas agayo/kilamak" id boros Sepanyol) tumanud iso puun kayu kapas di olombon i nohondom dau mantad kinoyonon Bawang Pecos. Ontok pinabanta' o Alamogordo ontok toun 1898, tinahak o ralan kosilahon-kotonobon do koroitan kinumbur, ralan koibutan-kabaatan nopo nga pinungaranan tumanud pogun. Lohowon o White Sands Boulevard timpu dinondo do Pennsylvania Avenue.
Nokotimpuun o podtuongisan mantad do kinapamansayan do Monumen Nasional Togis Opurak ontok toun 1934.
Alamogordo nopo nga tama kakadayan Watas Otero. Poinladsong o kakadayan diti pokiikiro 130 km id koibutan do pialatan Mexico om poinladsong 400 km id kabaatan Santa Fe, tama kakadayan Mexico Wagu.
Toning do Alamogorod o haro o Trinity, iso kinoyonon pongumbalan do nuklear kumoiso i sinurupu ontok 16 Madas 1945. Trinity nopo nga id watas i dinondo nopo nosiliu do White Sands Missile Range, iso watas timbak soudor i dinondo nopo nga ogumu tombului do tumombului hilo.
Id Alamogordo haro o Muzium Nawayaan' Antariksa Mexico Wagu, i popointalang do nawayaan' ponoriukan labus angkasa.
Monumen Nasional Togis Opurak nopo nga id labus kopio do watas timbak soudor, om ointutunan miampai nulu togis opurak dau. Koimbulai o worok opurak dii tu nakalabai o gips id kinoyonon dii.
Pointongkop do mogigion, 32% nopo nga Hispanik toi ko' Latino, om 5,5% nopo nga Afrika-Amerika. 16% mogigion dau poimpasi id siriba do garit korutumon.
Alan Kirby (nosusu ontok 9 Manom 1977) nopo nga songulun mamaamain buul ponong tanga, om kosoruan id boogian do talad ponong wanan.
Id umul dau do 16 toun, minongoi i Kirby hilo England montok tumanud do Premier League Kalab Aston Villa. Minangawi isio do 4 toun miampai kalab dii nga amu koumbal suminoliwan mamain miampai tinimungan disio, om guminuli dii isio id kinoyonon sandad hilo Waterford. Minanain isio do sumuang League of Ireland Premier Division Kalab Waterford United di toun 1999, om minundaliu isio duo toun satanga kalapas dii id Longford Town. Solinaid do 6 musim miampai Longford, nakalantoi i Kirby do duo Piala FAI di toun 2003 om 2004, om Piala League of Ireland Cup di toun 2004, pinoingkakat nogi isio do gaa Mamaamain Bobos Tosonong do PFAI 2003.
Nakaanu nogi isio do duo midol taang koduo do Liga id timpu do duo toun miampai St Patrick's Athletic gulu ko kalantayon kumotolu do Piala FAI om kinoinsawaton mantad Divisyen Kumoiso miampai do Sporting Fingal. Nakalantoi isio do midol Piala FAI om id taang koduo do Liga kumotolu di toun 2011 miampai Sligo Rovers, om minoi pinsin mantad pomoinan kalapas iso musim di nakalatalib miampai Longford Town di toun 2012. Minomonsoi i Kirby do soginumu hopod om onom koimbulayan id pomoinan do UEFA Cup om UEFA Europa League, tikid ingonom montok Longford Town om St Patrick's Athletic, om nogi tikid induo montok Sporting Fingal om Sligo Rovers.
Pinohad i Kirby montok Ireland id nayatan siriba do 16 gisom siriba do 21 toun, om puru nogi do tinimungan id siriba20 di nakaanu midol luyang id 1997 FIFA World Youth Championship. Minamain isio montok League of Ireland XI tdi tuminimbaba' do Manchester United id iso pogisaapan kopongukaban do Aviva Stadium di toun 2010.
Nosusu i Kirby id Waterfors, om tanak do bagas mamaamain om mongunguhup manarampas do Waterford United, i Dave Kirby om koruhang disio i Angela. Suminawo isio di Caitriona Norton, om gisom Mikat 2018, nakaanu mikoruhang dii do duo tanak tondu, i Leah om Lauren.
Tuminimpuun i Kirby do Ijazah id pongindopuan id Dublin City University ontok 2007, miampai gama mimbuul disio. Kalapas minomupus do palajajalan, tuminimpuun isio doi gama id gana do pogibarasan kokomoi sukai id Dublin.
Alanda Kariza (nosusu ontok 23 Mansak 1991) nopo nga songulun monunuat, aktivis om mongingindapu sosial mantad Indonesia. Minopoindaan isido Indonesian Youth Conference sabaagi pongunsub montok komulakan id Indonesia montok popololombus om monoguang do aspirasi diolo.
Nakaawi i Alanda do ponginabasan id Binus University miampai ijazah sarjana muda id gana kobodian, major id pongindopuan sompomogunan. Nokotorimo isido Grand Scholarship solinaid tolu toun om Academic Merit Scholarship mantad institusi dii. Dondo nopo nga maamaso isido momongo master's degree id gana kobodian kowowoyoon id University of Warwick, England, miampai Chevening Scholarship. isido nogi nga alumni do Global Changemakers, One Young World, om soboogian nogi mantad puru do World Economic Forum's Global Shapers. Nokopongo i Alandado fellowship solinaid sontoun id The DO School om isido nogi nga songulun Fellow do Royal Society of Arts.
Albania toi ko' Republik Albania nopo nga iso pogun Mediterranean id Kabaatan Kosilahon Eropah. Miwolit ii miampai do Montenegro id kotonobon laut, Kosovo id kosilahon laut, Macedonia Koibutan id Kosilahon om Yunani id Kabaatan om nogi id Kabaatan Kosilahon. 
Albania nopo nga surupu id Koisaan Bansa-Bansa Miiso, Koisaan Pibatasan Atlantik Utara, Majlis Eropah om nogi Koisaan Mediterranean. Kiwaa potensi do Albania montok mampayat id Koisaan Eropah mantad di Milatok 2003.
Ontok era globalisasi, kiwaa ogumu titik nawayaan do Albania miampai pogun ngaawi do Rom ii no Dalmatia (kabaatan lllyricium), Macedonia (soboogian Epirus Nova) om Moesia Superior. Ontok tontok moden, nakagabas o Republik Albania soira naratu o Empayar Uthmaniyyah id Eropah miampai Sangod Balkan. Nakagabas o Albania ontok toun 1912. 
Albania nopo nga kiginayo do 28,748 kilometer persegi, id kabaatan Eropah ii miwolit miampai do Montenegro id kotonobon laut, Kosovo id kosilahon laut, Makedonia Utara id sampaping kosilahon om Greece id kabaatan.
70% muka bumi pogun nopo nga nuluhon. Nuluhon di takawas nopo nga nulu Korab id watas Diber, kirinanggou do 2,764 meter. Poinladsong ii id wolit do pialatan tolu pogun ii nopo nga Albania, Kosovo om Macedonia. 
Suai ko ibu pogun Tirana ii kiharo 700,000 mogiigion, bandar utama nopo nga Durres, korce, Elbasan, Shkoder, Gjirokaster, Vlore om Kukes. 
Tolu tasik tektonik i tagayo kopio om aralom nopo nga id gasait Balkan miampai do somboogian nopo nga poingiliu id Albania. Tasik Shkoder id kotonobon laut pogun nopo nga haro permukaan di mogisuusuai id pialatan do 370 kilometer persegi, iso pertolu tasik nopo nga don Albania miampai di wokon nopo nga don Montenegro. 
Aga'an rasmi id toun 2016, 1 Milatok pinatantu do soginumu 2.89 juta mogigion id Pogun Albania. Kaakangan sosongulun tondu nopo nga kaanu poposusu soginumu 2 tulun, ii no tu numbul tosiriba id sompomogunan. Mantad di, Pogun Albania di dondo monoguang do koinsiribahan ginumu mogigion.
Boros di gunoon sabaagi boros rasmi pogun Albania nopo nga Boros Albania. Sundung do ingkaa, haro nogi ogumu boros minoriti suai id pogun diti miagal ko' Boros Yunani, Boros Aromania, Boros Serb, Boros Bosnia, Boros Bulgaria om Boros Roma.
Pogun Albania id glob pomogunan
Resort Nirvana om Spa id Albania
Bondira Sosialis Albania hiza toun 80' - 90'
Alexander Graham Bell (3 Gomot 1847 - 2 Magus 1922) nopo nga songulun saintis, minomonsoi om minogowit ponginwoguan. Sundung do bobos ointutunan gama minomonsoi tolipun, lohowon nogi i Bell sabaagi "tapa montok tongoulun di bosukon". Tapa, taki om tadi disio nopo nga nokoumbal kipionitan miampai gama kokomoi pengicapan om pibarasan, tama oo sawo disio nopo nga bosuk goduo, ii minamarahung gama di Bell miampai aralom.Ponoriukan di Bell kokomoi karangahan om pibarasan nokounsub disio momonsoi eksperimen kokomoi peranti pokinangahan i minogowit kalantayon soira nakaanu i Bell do paten A.S. koiso montok kapamansayan tolipun ontok toun 1876.
Wallace nopo nga songulun mantad do momuumunsorou gulu kokomoi evolusi ontok kohopod om siam om momonsoi piipiro toluod kumaa koinlaaban teori evolusi suai ko' sumiliu sabaagi ruurumuba miampai pomilian poinsandad. Ahal npo diti ngawi nga poinhangkum no o kopomowotikan do tisunud id suang do dupot om bagas Wallace, iso hipotesis poingkuro do kopomilian alamiah milo monoluod kumaa koimbulayon spesies miampai popounsub koburuon kobolingkahangan kokomoi kacukan.
Kepulauan Tabai. Burung Wallace's Standardwing. Spesis ialah Semioptera wallacii.
Noihakan i Wallace do idea-idea di okon ko koubasanan. Monokodung nogi isio do koindalanon Spiritualisme om kotumbayaan dau kumaa ula' koinduoon (Dualisme) nopo nga tadon koonuan mental di akawas papapatat piromutan miampai disio om puru kikuasa' simbakuro, loolobi po do kokomoi monoonokodung gulu evolusi. Suai ko' mantad gama saintifik dau, i Wallace nogi nga songulun di momomonsoi agaras toi ko' aktivis di mananaap do nunu nopo i okito dau sabaagi amu koontok id sosial do sistom kobodian kapitalisme Britain id timpu hinotusan ko-19. 
Koihakan disio id suang do biogeografi nopo nga pinoposiliu disio sabaagi sosongulun mantad puru simbakuro i kinointonodon do pinopousul kaganggarahan kokomoi bagas koimaan tongoulun kumaa sandad posorili. Walacce i songulun monunuat prolofik, minonuat kokomoi isu-isu saintifik om sosial. Ponuatan nopo dau id Kepulauan Tabai kokomoi pinonindapouan om kokiikitanai dau solinaid id kopinondapawan dau id tentang Malaysia om Indonesia nosili iso mantad jurnal ponindapawan saintifik di bobos korohian om koimbayat i nokotorbit ontok kurun ko-19. Pinotorbit nogi ilo di minonorbit dau gisom do timpu koduo hinotusan ko-20.
Algeria toi ko' ngaran rasmi Republik Demokratik Rakyat Algeria nopo nga iso pogun id Afrika Utara poingwiliu id koibutan kotonobon benua Afrika miampai pantai id Laut Mediterranean id koibutan, miwolit miampai Tunisia id koibutan kosilaon, Libya id kosilahon, Niger id kabaatan kosilaon, Mali om Mauritania id koibutan kotonobon, om Maghribi id kotonobon.
Algeria nopo nga pogun koduo tagayo id benua Afrika.
Ponudukan id Pogun Algeria nopo nga nuru montok ngai mogigion di kiumul 6 gisom 15 toun. sundung pia di nga opintanga no tangaanak sikul pogun diti it kaanu sumikul id taang menengah. Gisom toun 2015, pogun Algeria kiharo 92 institut pasca menengah miampai 48 university.
Pogun Algeria id glob pomogunan
Setem Algeria hiza id toun 1936
Batna id Algeria
Setem Pogun Algeria hiza id toun 1924
Alumnus id latin nopo nga kirati tangaanak di notoonok.
Alumni nopo nga kirati do mokiikinobos toi ko' koowion do iso-iso institusi pinsingilaan. Soira do kosoliwan mantad doid honggo-honggo institusi pinsingilaan, i okon nopo ko' kumaa tangaanak sikul, kakitangan toi ko' monoonoluod, om hiti nodii do oklasifikasi sabaagi do alumni. Mantad diti, noilaan o alumni sabaagi sosongulun di kitonggungan kumaa institusi i nawayaan tu koungaranan "alumni" nopo dilo nga kirati do sosongulun di mongingit do ngaran instituti diri.
Amas toi ko tamas nopo nga oinsok, olomok om kumilou. Id boros Latin nopo nga aurum ii kikomoyon do kinilau binabang tadau sumilau. Numbur atom id nuludan kikala nopo nga 79.
Agayo kopio gatang do amas om ginuno iti sobaagi do ponokotusin hiza po di pogulu. Gisom di toun 2011, soginumu do 171,300 tan amas noukad tumanud di kabar mantad di 'Gold Fields Mineral Services'.
Aurik klorida (AuCl3) om asid kloraurik (HAuCl4) nopo nga sebatian tamas di poinsandad. sundung pia di nga, tamas nopo nga logam dit lengai, nga kaanu papaasil do mogisusuai sebastian
Haro iso no isotop tamas di osulimbang om 18 radioisotop suai. Radioisotop Au-195 nopo nga bobos osulimbang di kiwaa 186 tadau pintanga sukud.
Ambuyat nopo diti nga iso kawo taakanon mantad do boogian do guas sagu sawit i kikanji om aiso roso miagal do mundok kanji. Ambuyat nopo diti nga taakanon do pogun Bruneiom nogi sabaagi kawo taakanon koubasanan id Sarawak, Sabah om Labuan di nointutunan nogi sabaagi do linut.
Ambuyat diti akanon momoguno do sumpit di lohowon do candas maya pinturugon ilo sagu id sumpit toi ko' garapu om poisison nondo id sos di mogisusuai kawo.
Papeda, taakanon mantad Maluku om Papua
Amelia Mary Earhart (/rhrt/, nosusu ontok 24 Madas 1897; natagak ontok 2 Madas 1937) nopo nga songulun perintis om monunuat kotuludan Amerika. Earhart nopo nga songulun popopotulud kapal tulud tondu di kumoiso i tuminulud do solo id Lautan Atlantik. Nokotorimo isido do United States Distinguished Flying Cross montok kinalantaion diti. Ogumu nogi rekod suai i pinatatap dau, minonuat do buuk di alaku kopio kokomoi koinganan dau do tumulud om tonggungan dau id suang do poninanan The Ninety-Nines, iso kotinanan montok popopotulud kapal tulud do tondu. Ontok toun 1935, nokosiliu i Earhart do surupu fakulti i tuminombului id Universiti Purdue sabaagi mongungulud kejuruteraan aeronautik om songulun kaunselor pakarajaan kumaa mokiikinobos tondu. Isido nga songulun nogi surupu Simpung Wanita Negara om mononokodung do Perubahan Hak Sama..
Ontok miningumbal do tumulud sumorili do pogun ontok toun 1937 id Lockheed Model 10-E Electra i tinonggungan do Purdue, natagak i Earhart om pelayaran Fred Noonan id tanga' do Lautan Pasifik id doros do Pulou Howland. Daya tarikan kokomoi koposion, pakarajaan, om kinatagakan dau kakal do potilombus gisom do tadau baino.
Norazlina Amir Sharipuddin toi ko lobi ointutunan sabaagi Amelina (nosusu ontok 4 Ogos 1974) nopo nga songulun modsisinding tondu Malaysia i ointutunan ontok era 1990-an. Sinonim isido miampai irama Dangdut i posolimbahon maya pop kontemporari gisom linohou do 'Ratu Dangdut Malaysia' gama kinolontoyon om kinodimpoton disido i mencatat kinopobolian monikid album i osomok no do ratusan ribu unit. Ontok toun 2018, isido nopo nga iso mantad monongkibai do Gegar Vaganza musim kolimo.
Amelina nogi nga songulun momimilantoi Gegar Vaganza musim kolimo id toun 2018. Nakalantoi yau id taang koapat om nokoigit muli do tutungkap soginumu RM 20,00. Nga pogulu tinumanud sabaagi momimilantoi id musim kolimo dilo nokoumbal ii yau do naalap om minonulak soginumo intolu. Dia nopo nga kosolimbahan dau:
Id toun 1507, tangabaal Kartografi Jerman, Martin Waldseemller minomonsoi do iso pata pomogunan, om id suang pata dii, pinungaranan dau oo kinoyonon id Hemisfera Kotonobon sabaagi "America" miampai minomoguno ngaran pengembara om angabaal Kartografi Itali, Amerigo Vespucci.
Ngaran di tinahak montok entiti pamabakan hopod om tolu bagas pomorintaan British diti nokotimpuun do pinoilo id suang do surat di kitadauwulan 2 Milatok 1776 ii pinoutus di Stephen Moylan kumaaLt. Kol. Joseph Reed, adikung George Washington maamaso Pisangadan Revolusi Amerika. Ngaran diti pinosuang di konteks rasmi id suang do Porisytiharan Kagabasan piomungan dii, unanimous Declaration of the thirteen united States of America (Porisytiharan pinupakatan do hopod om tolu Pogun Amerika miamung) i notorimo do Representatives of the united States of America (Mongongobi Damung-Damung Amerika miamung) antakan di 4 Madas toun di miagal.
Antakan di 15 Milau 1777, nokotorimo o Kongres Benua Kedua do Perkara-Perkara Pergabungan (Articles of Confederation) ii nakarait do, "The Stile of this Confederacy shall be 'The United States of America'" (Ngaran Piniomungan diti nopo nga' Damung-Damung Amerika Bersatu.) Pibatasan Perancis-Amerika di toun 1778 minomoguno do ngaran "United States of North America" (Damung-Damung Amerika Utara Bersatu), nga' tumimpuun 11 Madas 1778, "United States of America" id suang do bil pertukaran pogun, om mantad dii, nokosiliu miampai rasmi o pogun diti.
Piagalan id suang do boros Tabai
Pomungaranan do pogun diti id boros Tabai pinoimbulai id Hindia Kosilahon Belanda antakan di kotimpuunon hinotusan ko-20 maya ngaran "Amerika Serikat" - "serikat" toi ko' "sarekat" boros noolos  , romanized:syarikah ii kirati do "pitimungan (pitimbungakan, piomungan, om suai-suai po)". Pinakakal kasari o Boros Indonesia do ngaran kiija'an "serikat" diti, nga' boros-boros Tabai baku suai se-Nusantara kohompit no Boros Malaysia lobi dominan monginruai komponen diti kumaa "syarikat" (gisom nokosiliu do "Mirika Sompuu") tumanud bontuk boros Arab sandad. 
Tinaru sandad Mirika Sompuu (kohompit no Alaska) noilaan do minundaliu Asia, lobi kuang 12,000 - 40,000 toun di pogulu. Haro i pialatan diolo do nakaanu popoingkakat do pomutanaman di nokoburu, miagal do kebudayaan Mississippi pra-Columbus. Mantad kinorikatan do tulun Eropah montok mion id benua Amerika, ogumu tulun sandad Amerika napatai gama do noontok toruuruol di nokosuang miagal do cacar air.
Ilustrasi kapal Mayflower mongowit mogigidu mantad Puritan id pomgun wagu maamaso toun 1620 (The Mayflower in Plymouth Harbor oleh William Halsall, 1882).
Antakan di toun 1492, songulun monompogunan mantad Genoa, Christopher Columbus, id siriba kontrak pomorintahan Sepanyol, nokoihum do piipiro pulou id Karibia, om nokoromut miampai tulun sandad montok di kumoinsan nogi. Antakan di 2 Ngiop 1513, konkuistador Sepanyol, Juan Ponce de Len
tinumindal id kinoyonon di pinungaranan do "La Florida" ponuatan di kumoinsan kokomoi kinorikatan tulun Eropah id gana tagayo MS. Kinoyonon Sepanyol id kinoyonon diti nopo nga' tinanud do kinoyonon kabaatan kotonobon MS i nakaanu minamagayat ogumu tulun mantad Mexico.
Antakan di toun 1674, pinatahak do Belanda o kinoyonon dau id Amerika kumaa England, mantad dii, kinoyonon Belanda Wagu noonuan do ngaran wagu ii otutunan sabaagi do New york. Ogumu mumundaliu wagu, lobi-lobi no id Ponongsiba, nopo nga' kuli-kontrak - lobi kuang duo mantad tolu koinsanai mumundaliu mantad Virginia di toun 1630 gisom 1680. Mintonod do hinotusan ko-18, susuhuon mantad Afrika nokosiliu do toud kopio do mongindapou poingkogos. Mantad nogi pomboogian Carolina (1929) om pomorintaan di Georgia (1732), noturidong o 13 pomorintaan British di kaanu mombontuk Mirika Sompuu. Toinsanan porintaan dii kiharo pomorinta momogun ii nopili do kogumuan tongokusai di obibas, ogirot o tonggom kumaa tunud orang Inggeris kuno miampai kipomorintaan sondii, gisom nakaanu minongunsub do sunduan republikanisme. Perdagangan hamba Afrika amu antaban id toinsanan pomorintaan. Gama do akawas kadar kosusuan, osiriba kadar kapatayon om kinorikatan do mumundaliu di osonong, ginumu mogigion id kinoyonon pomorintaan nopo nga' gumumu. Koguraan kinoingkakatan Kristian antakan di toun 1730-an gisom 1740-an, notutunan sabaagi do Kinoningkakaton Tagayo montok mamagayat rahi kumaa kotumbayaan om kobibasan kiugama. Id suang do Pisangadan Perancis dan Indian, soudor British minagahau Kanada mantad do Perancis, nga' kinoyonon momoboros boros Perancis kakal po do okoro mantad ko' pomorintaan id Ponongsiba. Koinsanai 13 pomorintaan dii nion do 2.6 riong tulun antakan di toun 1770, kopiagal do iso mantad tolu mogigion id Britain, amu kohompi to tinaru Momogun (Indian); lobi kuang iso mantad limo mogigion Amerika diti nopo nga' susuhuon ii kikulit toitom. Hali pia sansagan do mambayar cukai kumaa pomorintaan British, mogigion koloni Amerika amu nakaanu mongongobi id Parlimen Great Britain.
Kagabasan om Ponginlaaban
Perisytiharan Kemerdekaan oleh John Trumbull, 181718
Pisongkiwalan do mogigion koloni Amerika om British maamaso timpu Revolusi Amerika di toun 1760-an om koimpuunon do 1770-an, nokopogowit do Pisangadan Revolusi Amerika mantad di toun 1775 gisom 1781. Antakan di 14 Mahas 1775, Kongres Kebenuaan ii pinaharo id kakadayan Philadelphia, minonuridong do Tentera Kebenuaan ii pinuruan di George Washington. Miampai porisytiharan do "setiap manusia diciptakan sama taraf" i noonuan do "tunud di amu milo olimon," minonorimo o Kongres do Porisytiharan Kagabasan ii diningkai, lobi-lobi no i Thomas Jefferson, antakan di 4 Madas 1776. Antakan do tadauwulan diti no Tadau Kagabasan Mirika Sompuu royohon monikid toun. Antakan di toun 1777 Perkara-Perkara Pergabungan minonuridong do iso karajaan miamung i opihoi om nokoingkakat gisom no toun 1789. 
Kalapas do naala o British kumaa soudor Amerika miampai ponguhupan do Perancais, Great Britain nokosokodung do kagabasan Mirika Sompuu om kedaulatan pogun-pogun di id wilayah Amerika id kotonobon Sungai Mississippi. Iso konvensyen perlembagaan noulud di toun 1787 do pihak di manu monuridong kolunduan kabansaan ii ogirot om kuasa mongontok do cukai. Noratifikasi o Perlembagaan Mirika Sompuu antakan di toun 1788. Mantad dii, Senat om Dewan Perwakilan kumoiso republik wagu diti, om presidennya, George Washington, minongigit tonggungan diolo sondii di toun 1789. Pogokunan Hak om mogodu tantob kumaa kosimbayanan sondii om mamadamin mogikaakawo koumoligan kooturan do kolunduan pisompuruan, notorimo di toun 1791. 
Pondirian kumaa perhambaan mimpuun no di sumimban; haro iso fasal id suang do Perlembagaan ii manamong do susuhuon Afrika gisom toun 1808. Pogun-pogun Utara minanalob do woyo tulun susuhuon antakan di toun 1780 gisom 1804, om pogun-pogun Selatan po i noolu sabaagi do damung hamba i mantamong do "institusi khusus" diti. Koingkakatan Tagayo Kumoinduo i nokoimpuun maamaso toun 1800, poposiliu do evangelikalisme popogura koguraan ponginwoguan miagal do faham penghapusan.
Pongonuan wilayah tumanud tadauwulan
Kosionuan Mirika Sompuu montok lumaab kumaa id kotonobon pinopoimbulai do sanrataian pisangadan ii mitilombus miampai tinaru Indian. Pembelian Louisiana mantad wilayah pokionuon do Perancis id siriba do pomorintaan Presiden Thomas Jefferson di toun 1803 sorokuukuri pinopotuntun do kalaaban pogun. Pisangadan 1812 ii noisytihar kumaa Britain gama do ogumu amu kasanangan mantad koduo-duo pihak, gisom nopupusan do miagal, popogirot kawagu do sunduan kabansaan MS. Sangod monigowo mantad tantara MS kumaa Florida i miguli-guli minononsog do Sepanyol montok papatahak pogun dii om wilayah Pantai Teluk suai i pinokianu mantad di toun 1819. Mongugad mogigion peribumi miampai agayo id rantau selatan antakan di 1830-an ii pinungaranan do "Jejak Bertangisan" (Trail of Tears) nopo nga' iso poomitanan dasar penyingkiran Indian ii minagahau gana nionon do tulun momogun. Pinoilhak do Mirika Sompuu o Republik Texas antakan di toun 1845. Anatakan do timpu dii nogi, konsep Masa Depan Tersurat (Manifest Destiny) nakaanu kopomoromitan di osonong kopio. Perjanjian Oregon 1846 miampai Britain minogowit do ponguasaan wilayah i otutunan sabaagi do Kotonobon Laut Mirika Sompuu dinondo. Kalantayon do MS id suang do pisangadan Mexico mononsog do Mexiceo papatahak do pogun California om soboogian tagayo Kotonobon Daya Amerika di toun 1848. Kerubut Emas California antakan di toun 184849 mongunsub do koundolihon kumaa kotonobon, pinoinsonong maya pinamansayan do wayaan koritapu wagu, nga' minamaraat do pisongkiwalan miampai mogigion Amerika. Solinaid lobi sampapas hinotusan, somok do 40 riong tinan bison Amerika kinorot montok kulit om tonsi, om monginsonong do koinlaaban wayaan koritapui. Kinoingkurian do populasi bison diti, toud utama koposion tinaru Indian dataran, popoimbulai korutumon montok koubasanan pribumi diti.
Sangod Internal om Pongindustrian
Pertempuran Gettysburg, litograf di Currier & Ives, ca. 1863
Pisongkiwalan do pogun tulun susuhuon om "pogun obibas" nokorikot id dunto soira haro pisongkiwalan kokomoi pionitan do kolunduan pogun om porsekutuan, om nogi kakasahon gama do kinoinlaabon do monunuhu tulun id pogun-pogun wagu. Abraham Lincoln, mingkakat montok Simpung Republikan i mangada kopio do momunuhu tulun suai, nopili sabaagi do presiden antakan di toun 1860. Amu po isio nakapangakat batos, turu pogun tulun susuhuon pinopoisytihar do piadaan mantad MS (hali pia amu nookunan do kooturan kolunduan perseketuan} om minombontuk do Pogun Piomungan do Amerika. Kalapas do sinangod o Fort Sumter do Piomungan, kotimpuun o Pisangadan Saudara Amerika om apat pogun tulun susuhuon minamung do Piomungan dii. Pengisytiharan Pembebasan ii pinoilo di Lincoln di toun 1863 pinopoisytihar do kobibasan tulun susuhuon id pogun-pogun Piomungan. Kalapas nakalantoi o Piomungan di toun 1865,tolu pindaan winonsoi id suang do Perlembagaan MS montok mamadamin kobibasan montok apat orang Amerika Afrika ii susuhuon solinaid di, om manahak kowarganegaraan om tunud mongundi kumaa diolo. Pisangadan dii om ponguyadan nokopogoit do kinoingkawason id suang do kuasa pisompuruan MS.
Mumundaliu id Pulou Ellis, Pelabuhan New York, 1902
Kalapas do pisangadan, kinaantakan pamatayan di Lincoln pinoporadikal dasar-dasar Pamansayan Kawagu simpung Republikan i kitudu montok popiiso om momonsoi kawagu pogun-pogun Kabaatan miampai mamadamin tunud tinaru susuhuon ii wagu nogi nokoidu. Hali pia miagal dii, pinonguyadan do pisongkiwalan pilihanraya presiden 1876 do Kompromi 1877 minoningkod do proses Pamansayan Kawagu; sinuhut do tilin Jim Crow ii minongidu tunud mongundi tulun Afrika. Id Koibutan, proses pambandaran om kosuangon mumundaliu miampai soroguugumu mantad Eropah Selatan om Kosilahon pinoposikap pengindustrian pogun diti. Gelombang koundolihon ii nokotilombus gisom toun 1929, popotounda do tenaga gama di kabagal miampai monimban turos koubasanan do Amerika. Pongingkakatan prasarana pogun mongunsub do pongingkakatan kobodian. Pomolian Alaska mantad Rusia di toun 1867 minomogonop do ponginlaaban gana tagayo pogun. Pembunuhan beramai-ramai Wounded Knee di toun 1890 nopo nga' konflik kikakamot tagayo di kotohuri id rantaian Sangod Indian. Antakan di toun 1893, pomorintah kiraja pribumi id Kolunduan Hawaii id Rahat Pasifik, noidu gama do nasaladan kuasa mantad do mogigion Amerika; MS pinopoilhak do kopulauan dii antakan di toun 1898. Antakan do toun di miagal, kalantayon sangod kumaa Sepanyol pinopokito do MS sabaagi iso kuasa pomogunan miampai pinopomilo do pogun di minongilhak do Puerto Rico, Guam, om Filipina. Nakaanu o Filipina do kagabasan kalapas do opintanga hinotusan; Puerto Rico om Guam kakal sabaagi wilayah MS.
Sangod Pomogunan om Kinorotuan Major
Iso pomutanaman di poinlogod id Dakota Kabaatan gama do kinaantakan Dust Bowl, 1936
Maamaso nokotimpuun o Sangod Pogun Kumoiso di toun 1914, minaganu o Mirika Sompuu do pondirian sinumusuai. Ogumu mogigion Amerika osianan do British om Perancis, nga' ogumu nogi amu osokodung do humompit o MS. Antakan di toun 1917, Mirika Sompuu Pihak Poingkogos montok monguhup mangala do Kuasa Longkod. Kalapas do pisangadan, amu moratifikasi o Senat do Persetiaan Versilles i pinopohimagon do Liga Bangsa-Bangsa, nga' minomoguno do dasar unilateralisme i osomok do pinopousuk do pogun mantad totongob (hal-ehwal) pomogunan. Antakan di toun 1920, koguraan tunud koonduan pinapalantoi do pindaan perlembagaan i manahak do tunud mongundi kumaa koonduan. Koimogoton di nawayaan maamaso 1920-an nopupusan soira Kejatuhan Wall Street 1929 minongimbulai do Kemelesetan Tagayo. Kalapas nopili sabaagi presiden di toun 1932, Franklin D. Roosevelt pinopoindalan do dasar-dasar New Deal ii pinopogirot do kohompitan karajaan id suang do kobodian. Kinaantakan Dust Bowl di pintangaan toun 1930-an minongunsub do ogumu komuniti mororobuat mosikin pinopoimbulai do gelombang wagu montok mundaliu id boogian kotonobon. 
Askar Divisyen Infantri Kumoiso Tentera A.S tinumampo id Normandy di D-Day, 6 Madas 1944
Mirika Sompuu ii kakal sinumusuai id kotimpuunon Sangod Pogun Kumoduo soira Jerman Nazi minanangod do Poland antakan di Manom 1939, nokotimpuun do manahak kaakmot mata kumaa Pihak Berikat id kotimpuunon do Gomot 1941 maya palan Lend-Lease. Antakan di 7 Momuhau 1941, pinotimpuun do Empayar Jepun o panangadan sikog kumaa Pearl Harbor, gisom minongunsub do MS mamung id Pihak Berikat montok manangod do kuasa Paksi miampai momusus ribuan tulun i sinakagon do Jepun id suang do pogun. Kohompitan do MS id pisangadan mongunsub do pelaburan modal om mongingayo do kapasiti industri. Nosiliu o AMerika Syarikat sabaagi do iso no pogun di panangod di apangkal i nokosiliu lobi kiharo-haro gama do pisangadan diti, kopiadang do pogun-pogun suai di mosikin. Persidangan Pihak Berikat id Bretton Woods om Yalta minamagarit do sistem pertubuhan sompomogunan wagu ii popoili do MS om Kesatuan Soviet sabaagi tumpuan di apangkal montok ahal ehwal pomogunan. Kalapasd do kinalantayon sangod id Eropah, iso persidangan sompomogunan pinaharo id San Francisco di toun 1945, montok monoodo do Piagam Bangsa-Bangsa Bersatu ii tinunimpuunan kalapas do sangod. Pinopoingkakat do senjata nuklear kumoiso id pomogunan o MS montok popoloput kakadayan-kakadayan tagayo Hiroshima om Nagasaki di wulan Magus. Minongkiala o Jepun di 2 Manom, om kopupusai no pisangadan.
Martin Luther King, Jr. pinapasampai do booboroson "Saya Mempunyai Impian", 1963
Kalapas do Sangod Pogun Kumoinduo, miniahau o Mirika Sompuu om Kesatuan montok kikuasa id suang do Pisangadan Dingin, mendominasi totongob (hal-ehwal) katantaraan Eropah maya NATO om Pakatan Warsaw. Pinoposuni o MS do demokrasi liberal om kapitalisme, om pihak Soviet pinoposuni do korotian komunisme om longkod di kobodian napalan. Koduo-duo pihak manahak sokodung kumaa karajaan diktator om hinumompit id suang do sangod proksi. Tantara Amerika sinumaap do China Komunis id suang do Sangod Korea di toun 195053. Jawatankuasa Kegiatan Bukan Amerika House pinopoindalan do ponoriukan mogisusuhut kumaa rorormu-roromu subversi wayaan wanan, om Senator Joseph McCarthy nokosiliu lundu sentimen anti-komunis di apangkal.
Kohimaganan kotuludan tulun kumoiso id tawan do puru Soviet di toun 1961, minongunsub do Presiden John F. Kennedy montok poposiliu MS sabaagi pogun kumoiso pinapatampo tulun id tulan; nagamit iti di toun 1969. Kennedy nogi nga' tumoguang do pisangadan nuklear di agaras kopio miampai kuasa Soviet id Cuba. Id timpuu dii nogi, momoroso o MS do koponginlaaban kobodian di osonong kopio. Iso koguraan tunud don ginumuan ii pinopokito om pinuruan do tinaru Amerika Afrika miagal do i Rosa Parks, Martin Luther King, Jr., om James Bevel, momoguno ralan miampai aiso korongitan montok mangala do pomisuayan om diskriminasi tinaru. Mantad nogi pinamatayan di John F. Kennedy di toun 1963, Akta Hak Don GInumuan 1964 om Akta Hak Mengundi 1965 pinasaga id siriba pomuruanan di Presidan Lyndon B. Johnson. Johnson om monowoli disio, Richard Nixon, pinopoinlaab sangod proksi id Asia Kabaatan Kosilahon id suang do Pisangadan Vietnam ii amu monokodung do MS. Kinoinlaabon do koguraan koubasanan saingan i nounsub do sumaa kumaa sangod Vietnam, nasionalisme kulit hitam, om revolusi seks. Betty Friedan, Gloria Steinem, om suai-suai pinopotilombus do gelombang feminisme wagu ii mongobi do kopiagalan politik, sosial om kobodian montok koonduan. 
Bagas skandal Watergate di toun 1974, Nixon nosiliu presiden MS kumoiso i tinumingkod sabaagi presiden montok mongilag do pangagaan kumaa panandasan monalob proses gompongotus om manansala kuasa, om pinapatahak jawatan diti kumaa Naib Presiden Gerald Ford. Togori Jimmy Carter di koompokon 1970-an noborulong do stagflasi om krisis tebusan Iran. Pomilian Ronald Reagan sabaagi presiden di toun 1980 papasaba[ do nokosimban o ralan politik MS kumaa wanan, ii pinopokito do kosimbanan tagayo id suang do kapangkalan porcukaian om porbalanjaan. Nokointong isido skandal Iran-Contra antakan di penggal kumoduo om lobi ogirot piombolutan diplomatik miampai Kesatuan Soviet. Nopupusan o Pisangadan Dingin soira natatak o Soviet.
World Trade Center antakan do timpu kosuabon di 11 Manom 2001
Id siriba do puruan di George H. W. Bush, MS mongigit do tonggungan apangkal id suang do Pisangadan Teluk miampai kasagaan mantad PBB. Ponginlaaban kobodian bobos talaid id nawayaan moden MS - mantad Gomot 1991 gisom Gomot 2001 - poinhangkum do timpu togori Bill Clinton om gelembung dot-com. Kinaantakanpokionuon padaha (kuut) don ginumuan om skandal seks papasabap do na'aga i Clinton di toun 1998, nga' nakalantoi isio do monoguang om papakakal do jawatan dau. Pilihan raya presiden 2000, i opitotos kopio id nawayaan MS, pinouyad di koutuson Padaha (kuut) Agung MS do i George W. Bush, tanak di George H. W. Bush, nosiliu sabaagi presiden.
Anatakan di 11 Manom 2001, gorongit al-Qaeda minanangod do World Trade Center id kakadayan tagayo New York City om The Pentagon somok do Washington, D.C., papasabap somok do tolu noribu tulun napatai.Sabaagi ponuli, kopimpinan Bush pipohimagon do Pisangadan Terhadap Keganasan sompomogunan. Antakan di Gumas 2001, tantaraa MS minomuruan do sangod kumaa Afghanistanmontok mamaratu do karajaan Taliban om mogihum do kiim pinludaan al-Qaeda; gisom baino, kakal po yolo sumangod do gurongit Taliban id suang do sangod gerila. Antakan di toun 2002, tumimpuun no karajaan Bush do monuhu perubahan rejim id Iraq gama do sabap-sabap di noponu do kontroversi. Miampai aiso sokodung do NATO toi ko' mandat PBB montok humompit id katantaraan, pinapaanjul o Bush do pilangatan puru di kasaga (piralatan kasagaan); angkatan piralatan diti minanangod do Iraq di toun 2003 om nakalantoi do minamaratu diktator Saddam Hussein. Antakan di toun 2005, Taufan Katrina papasabap do kinorubakan soninaru do rantau Kotogisan Teluk, gisom minomirumbak do kakadayan New Orleans.Antakan di 4 Milau 2008, id suang doeconomic recession, pinoingkakat i Barack Obama sabaagi presiden sakag Afrika kumoiso id MS. Antakan di toun 2010, minogintong isio do kopoindalanan ponginwoguan panamangan kolidasan om sistem kousinan miampai agayo. Kinaantakan miak nasaug Deepwater Horizon id Teluk Mexico i nokotimpuun di Ngiop 2010 nokosiliu do koligaganan miak i bobos agayo id nawayaan pomogunan.
Imej satelit i popokito do topografi tanah besar Mirika Sompuu
Linaab tindal tanah besar Mirika Sompuu kiro-kiro 1.9 bilion ekar (770 riong hektar). Pogun Alaska i poinsuusuai mantad do gana tagayo miampai Kanada, nopo nga' pogun bobos tagayo miampai ginayo 365 riong ekar (150 riong hektar). Pogun Hawaii id iso kepulauan id pintangaan do Pasifik id kabaatan kotonobon Amerika Utara, kiharo lobi 4 riong ekar tanah (1.6 riong hektar). Mirika Sompuu nopo nga' pogun kotolu toi ko' kaapat bobos tagayo id ginumu kogoyoon (tindal om rahat), sumuhut do Rusia om Kanada, om hino id pogulu toi ko' dohuri do China. Amu oilaan kopio o kodudukan diti sbap do ponipangan duo wilayah ii pioduhan do China om India, om ralan ponipangan ginumu kogoyoon Mirika Sompuu: CIA World Factbook pinopoilo do 3,794,101 watu piniapat (9,826,675km2),nga'Bahagian Statistik PBB pinopoilo 3,717,813sqmi (9,629,091km2), om Encyclopdia Britannica gives 3,676,486sqmi (9,522,055km2). Untuk ginayo tindal nogi, Mirika Sompuu nopo nga' kotolu agayo id dohuri do Rusia om China, nga' id gulu do Kanada.
Dayat Teton, soboogian do Pergunungan Rocky
Dataran disan rahat Atlantik manahak ralan kumaa gouton daun luruh ii osodu id dusok, om konuluhan id Piedmont. Pergunungan Appalachian popitongkiad do rahat kosilahon miampai Tasik-Tasik Besarom gana kisakot Midwest. Sungai MississippiMissouri, sistom baang kaapat bobos tanaru id pomogunan, lumuyung mantad koibutan kumaa kabaatan id taatanga do pogun. Kinoyonon prairie ii apatau om oruak id Great Plains kumaa kotonobon, nga' naapad do iso kinoyonon gana takawas id kabaatan kosilahon. Pergunungan Rocky, id disan kotonobon do Great Plains, poinguyad do pogun id koibutan gison kabaatan, nokorikot do altitud 14,000kaki (4,300m) id pogun do Colorado. Osodu id kotonobon, hinonggo poingiliu o Lembangan Besar ii kowotuan om kinoyonon gurun miagal do Mojave. Dayat nulu Sierra Nevada om Cascade nokorikot gisom id kotogisan Pasifik. Id kinawas do 20,320kaki (6,194m), Nulu McKinley id Alaska nopo nga' timpak bobos takawas id pogun om nogi Amerika Utara. Nulu berapipoimpasi nopo nga' ogumu id kopulauan Alexander om Aleut id Alaska, om nogi kopulauan Hawaii. Nulu berapi super nopo nga' id siriba do Taman Negara Yellowstone id konuluhan Rocky nopo nga' kowoowoyoon nulu kitapui bobos tagayo id benua diti. 
Helang botak, tombolog kabansaan MS mantad po di toun 1782
Gama do ginayo om kopogikaakawaan sidtana', pogun Amerik Syarikat papahangkum do mogisuusuai kawo iklim. Id kosilahon meridian ko-100, kowoowoyoon iklim nopo nga' kebenuaan asagub id koibutan gisom do subtropika asagub di selatan. Id tompok do kabaatan Florida nopo nga' kiiklim tropikas, miagal nogi id pogun Hawaii. Rantau Great Plains id kotonobon medidian ko-100 nopo nga' kiiklim sampapas gersang. Kogumuan konuluhon id Kotonobon kiiklim alp. Id Lembangan Besar nopo nga' ki'iklim gersang, miagal nogi id kinoyonon Kabaatan Kotonobon, Mediterranean id kotogisan California, om karahatan id kotogisan Oregon om Washington, om kabaatan Alaska. Soboogian tagayo do pogun Alaska kiiklim do kutub toi ko' subartik. Kowoowoyoon tawan di ototos kopio nopo nga' omu insaru awayaan - pogun-pogun id disan do Teluk Mexico kotoguang do tongustaufan, om kogumuan puting beliung id pomogunan awayaan id pogun diti, lobi-lobi po Tornado Alley id Midwest.
Sidsorili Mirika Sompuu nopo nga' "megadiversiti": lobi kuang 17,000 spesies tumbuhan pembuluh haro id gana tagayo MS om Alaska, om lobi 1,800 spesies tumbuhan berbunga nabantalan id Hawaii, hinonggo soboogian tokoro nopo nga' id gana tagayo. Mirika Sompuu nopo nga' ionon lobi ko' 400 mamalia, 750 tombolog om 500 spesis reptilia om amfibia. Lobi kuang 91,000 spesies songongi naanu do numaan porihalo id MS. Akta Haiwan Terancam 1973 momogompi do spesies-spesies oumpuronok om habitat diti nopo nga' piintangan do Perkhidmatan Ikan dan Hidupan Liar Mirika Sompuu. Haro 58 taman pogun om ratusan taman suai om gouton pinoopi di surupuon do puru kikuasa porsokutuan. Koinsanai nopo, kolunduan nopo nga' haro 28.8% ginayo do tindal pogun. Kogumuan kinoyonon dii nopo nga' umoligan nga' soboogian nopo nga' numaan pajako montok mongukad miak om gas, perlombongan, pongingkoyuan, toi ko' pomiaraan do lembu; 2.4% gunoon montok tudu katantaraan.
Turos kotonobon Kapitol Mirika Sompuu, i popoili do Kongres Mirika Sompuu.
Mirika Sompuu nopo nga' pogun pisompuruan bobos talaid ii haro hiti id pogun. Pogun diti nopo nga' iso kolunduan republik berperlembagaan om demokrasi berperwakilan, "hinonggo pemerintahan majoriti pinolomok do tunud minoriti i umoligon do tilin." Kolunduan MS manamong do sistom pangantaban on ponipangan i natakrif do Perlembagaan MS, iso dokumen porundangan bobos takawas id pogun. Koubasan nopo, id sistom porsekutuan MS, mogigion nopo nga' moyo kumaa tolu taang kolunduan, ii otutunan do porsekutuan, pogun om kinoyonon diri; tonggungan do kolunduan kinoyonon binabak kumaa kolunduan kaunti om perbandaran. Koinsoruan, pegawai eksekutif om porundangan pinili do rakyat tumanud do undian bobos togumu id monikid watas. Aiso perwakilan berkadarid taang porsekutuan, om okuri kopio orubaan id taang siriba.
Turos kabaatan Rumah Putih, kinoyonon kumaraja om tionon do presiden MS.
Kolunduan porsekutuan nopo nga' abaagi kumaa tolu rapang:
Perundangan: Kongres dwidewan ii abaagi kumaa Senat om Dewan Perwakilan, monggubal tilin pisompuruan, mongisytihar pisangadan, papasaga pibatasan, mongigit do kuasa kewangan om kuasa pencabaran montok mongidu jawatan surupu karajaan.
Eksekutif: Presiden nopo nga' panglima besar tantara, milo memveto hinatan (ordinance) pogulu do gubalon, om popoingkakat do surupu-surupu Dulud (gisom norestu do Senat) om pegawai-pegawai suai i montadbir om monguatkuasa tilin om dasar-dasar kolunduan porsekutuan.
Kehakiman: Padaha (kuut) Agung om padaha (kuut)-padaha (kuut) pisompuruan siriba, i pinoingkakat gompongotus do presiden miampai kasagaan Senat, mamarati do tilin om monimban tilin di noilaan do amu tumanud do porlembagaan.
Turos Kotonobon Bangunan Padaha (kuut) Agung Mirika Sompuu.
Dewan Perwakilan nopo nga' haro 435 tulun surupu mongundi, monikid tulun mongobi do iso watas kongres montok penggal duo toun. Timpohon-timpohon Dewan pinotikid tumanud ginumu mogigion monikid pogun, insan monikid hopod toun. Tumanud do banci 2000, turu pogun nopo nga' haro minimun iso mongobi, om California nopo nga' kiwaa 53 mongobi tu' ogumu kopio mogigion id pogun dii. Senat nopo nga' haro 100 surupu, duo tulun senator mantad monikid pogun, i pinili do toinsanan mogigion pogun montok penggal onom toun; iso pertolu timpohon Senat piboion id suang di pilian raya mitoyung sontoun. Presiden borkhidmat montok penggal apat taun om milo pilion au kolobi do induo. Presiden amu pinili miampai undian potilombus, nga' maya do sistom badan pomilian au mitilombus, om hinonggo undian-undian pointantu pinotikid tumanud pogun. Padaha (kuut) Agung i pinuruan do Ketua Hakim Mirika Sompuu, haro siam surupu i borkhidmat solinaid poimpasi. 
Kolunduan pogun nogi nga' lobi kuang miagal o struktur dau; don pogun Nebraska no haro tinan porundangan ekadewan. Gabenor (luguan eksekutif) monikid pogun pinili do mogigion miampai potilombus. Sasatanga gompongotus pogum om pegawai dulud pinoingkakat do gabenor pogun sondii, om i suai nopo nga' pilion do pongundi. 
Toinsanan tilin om prosedur kolunduan tumanud kumaa ponoriukan kawagu do gompongotus. Hinggo-hinggo tilin i noilaan do amu koontok do Perlembagaan nopo nga' amu pasagaon. Teks mantad Porlembangaan nopo na' pinapatatap do struktur om tonggungan kolunduan porseketuan om pionitan miampai monikid pogun. Perkara Koiso mongumolig do "writ besar" habeas corpus, om Perkara Kotolu mamadamin do tunud maganu perbicaraan juri montok toinsanan kes jenayah. Pindaan-pindaan id Porlembagaan nuru do kasagaan mantad tolu perapat pogun. Porlembagaan MS nokoundaliu soginumu in-27; hopod pongundolihan osopung i mombontuk do Perakuan Hak, om Pindaan Kohopod om Apat mombontuk landas apangkal tunud soosongulun warga MS. 
04 Magus 1983, Presiden MS ko-40 Ronald Reagan om Nancy Reagan minitabi miampai bakal Presiden MS ko-45 Donald Trump id Rumah Putih
Politik Mirika Sompuu pinopointanga do sistem dua simpung solinaid nawayaan. Montok jawatan pilion id kogumuan taang, pilihan raya pendahuluan tadbiran pogun momili mingkakat simpung apangkal montok ] potilombus. Mantad pilihan raya umum 1856, simpung-partiapangkal nopo nga' Simpung Demokrat i pinoimagon di toun 1824, om Simpung Republikan i pinoimagon di toun 1854. Mantad Pisangadan Saudara, songulun no mingkakat presiden simpung kotolubagas presiden Theodore Roosevelt i miniala sabaagi surupu Progresif id suang do Pilihan Raya Presiden Mirika Sompuu 1912nakalantoi soginumu 20% undian don ginumuan. 
Id suang do budaya politik MS, Simpung Republikan nointangan sabaagi simpung waya wanan tanga toi ko' "konservatif", om Simpung Demokrat waya gibang tanga toi ko' "liberal". Pogun-pogun Koibutan Kosilahon om Kotogisan Kotonobon, om piipiro pogun Tasik-Tasik Besar, i otutunan do "pogun obulou", nantandasan do kikorotian liberal, kopiadang do "pogun aragang" id Kabaatan om soboogian Dataran Tagayo om Konuluhan Rocky i konservatif.
Piboogian politik
Mirika Sompuu nopo nga' iso koisaan pisompuruan 50 pogun. 13 pogun mantad nopo nga' sakag do 13 koloni i sumongkiwal do pomorintaan British. Id kotimpuunon do nawayaan pogun, tolu pogun wagu nakaasil id suang do wilayah di binabak mantad pokionuon pogun-pogun haro mantad, i otutunan sabaagi do: Kentucky mantad Virginia; Tennessee mantad Carolina Utara; om Maine mantad Massachusetts. Kogumuan pogun-pogun suai noukab id suang do wilayah di naanu maya pisangadan toi ko' binoli do pomorinta MS. Vermont, Texas, om Hawaii nopo nga' koumbal nokosiliu do republik obibas pogulu sinumuang do koisaan diti. Maamaso Pisangadan Saudara Amerika, Virginia Kotonobon sinumoliwan mantad pogun do Virginia. Toinsanan pogun aiso tunud montok sumoliwan mantad koisaan.
Somok toinsanan tindal MS nion do pogun-pogun dau; om i lobi nopo nga' poinhangkum id Watas Columbia, watas porsokutuan hinonggo hilo no o ibu pogun, Washington; om Atol Palmyra, iso wilayah piomungan i aiso mogigion id Karahatan Pasifik. Haro nogi limo wilayah soborong rahat apangkal do MS i otutunan sabaagi do Puerto Rico om Kepulauan Virgin Mirika Sompuu id Karibia; om Samoa Amerika, Guam, om Kepulauan Mariana Utara id Karahatan Pasifik. Isai-isai nopo i nosusu id wilayah-wilayah apangkal dii (suai ko' Samoa Amerika) mongigit do mamasok MS. Mogigion MS i poingion id wilayah-wilayah di nopo nga' onuan do ogumu tunud om tonggungan di miagal do poingion id pogun-pogun, nga' poiduon kanto yolo do cukai koonuan porsekutuan, amu milo mongundi presiden, toi ko' haro mongobi miampai aiso kuasa undi id kongres.
Pionitan labus om tantara
Setiausaha Pogun Mike Pompeo nokopiruba do Panalad Labus Pogun mantad Jepun om Korea Selatan id 15 Mansak 2020.
Mirika Sompuu nopo nga' ogirot rahung dau id gana do kobodian, politik om katantaraan id pointongkop pogun. MS diti nopo nga' iso surupu kakal do Majlis Keselamatan Kotinanan Pogun Poinsompuru; id Kakadayan Tagayo New York hinonggo pogiliu di Ibu Pejabat UN. Nokosiliu o MS sabaagi surupu tinimungan G8, G20, om Pertubuhan Kerjasama dan Pembangunan Kobodian (OECD). Osomok no do toinsanan pogun id pomogunan mingongukab do kedutaan id Washington, D.C., om nogi konsulat mantad pointongkop pogun. Mantad dii, osomok do toinsanan pogun haro pinopoiliu do misi diplomatik MS. Pogun-pogun di aiso id pionitan diplomatik miampai MS kohompit no Cuba, Iran, Korea Utara, Bhutan, Sudan, om Republik China (Taiwan).
MS nopo nga' haro "hubungan istimewa" miampai United Kingdom om nogi piromutan di ogirot miampai Kanada,Australia, New Zealand, Jepun, Korea Selatan om Israel. Ogirot nogi pisokodungan diolo miampai do surupu-surupu NATO di suai kokomoi do isu-isu katantaraan om koumoligan, om nogi miampai pogun-pogun sampaping maya do Pertubuhan Negara-Negara Amerika dan pibatasan pordagangan obibas miagal do Perjanjian Perdagangan Bebas Amerika Utara miampai Kanada om Mexico. Antakan di toun 2008, pinopotunui o MS do pamarayan oborisi soginumu $25.4 bilion montok ponguhupan pombangunan rasmi, i bobos ogumu id pomogunan. Hali pia miagal di, sabaagi pogiilangan do koonuan pogun kasar, ponoluadan MS soginumu 0.18% nopo nga' bobos tosiriba kopiadang do 22 pogun monoluod suai. Nga' ginumu do tinahak miampai minsoosondii do mogigion Amerika nopo nga' arayou kopio.
Kapal induk pesawat udara USS Abraham Lincoln
Presiden mongigit do jawatan panglima tagayo montok toinsanan angkatan kisanjata pogun i popoingkakat do luguan diolo, Setiausaha Pertahanan om Luguan Turus Miampai. Jabatan Pertahanan Mirika Sompuu montadbir angkatan-angkatan kisanjata, kohompit no do Tantara Tindal, Rahat, Marin, om Udara. Tinimungan Mongungumolig Kotogisan pinoindalan do Jabatan Koumoligan Pogun antakan do timpu di otoronong om Jabatan Tantara Rahat maamaso sangod. Antakan di toun 2008, soginumu 1.4 riong surupu di aktif popoindalan do tonggungan diolo id suang do angkatan kisanjata. Kohompit nogi do Tentera poingopi om Mongungumolig Pogun, ginumu surupu tantara pogun nopo nga' 2.3 riong. Jabatan Mongumolig nogi nga' maganu do tenaga lobi kuang 700,000 tulun ginumuan, amu kohompit do kontraktor.
Khidmat tantara id MS nopo nga' miampai osontob, nga' ponuhuan kumaa tantara milo poindalanon maamaso sangod maya do Selective Service System. Tantara MS milo uludon o kinoyonon miampai ogumu id timpu di osikap do armada pesawatan sasakayon Tantara Udara, kapal induk pesawat Tantara Rahat, om Unit Ekspedisi Marin id rahat om armada Tantara Rahat id Atlantik om Pasifik. Tantara MS manamong 865 pangkalan om koumatan id labus pogun, om mongulud lobi do 1.4 riong soudor id pogun suai om nogi id rahat, kohompit no 25 pogun miampai lobi ko' 100 surupu aktif. Kinoinlaaban do kinorikatan tantara MS id poinggonop pogun papasabap do MS nopo nga' noroitan sabaagi do mananamong do "empayar pangkalan."
Ginumu porbalanjaan katantaraan MS di toun 2008 nopo nga' lobi $600 bilion, i kolobi do 41% porbolanjaan katantaraan sompomogunan om lobi agayo mantad ko' ginumu koonuan katantaraan 14 pogun tagayo di potilombus. 
Porbalanjaan per kapita nopo nga' $1,967, lobi kuang do insiam do purata sompomogunan, om lebih kurang sembilan kali purata dunia; id 4% KDNK, kadar diti nopo nga' koduo bobos takawas kopiadang do 15 pogun suai di bobos ogumu balanja id suang do katantaraan, sumuhut do mengekori Arab Saudi.
Koonuan om Koburuon Sosongulun
Tumanud do Biro Banci Mirika Sompuu, median koonuan sanwalai pogulu do cukai di toun 2007 nopo nga' $49,777. Tumanud tinaru nopo, suang walai id Asia nopo nga' nakaanu median $65,469 om suang walai id Afrika nopo nga' $32,584. Miampai momoguno do kadar kosimbanan pariti kuasa beli, koinsanan median nopo nga' kopiagal do tinimungan bobos kiharo-haro id pogun di nokoburu. Kalapas do ogumu kinatatakan di pintangaan hinotusan ko-20, kadar komiskinan MS nopo nga' nakapatau tintod do kotimpuunon 1970-an, miampai 11-15% mogigion MS id siriba do koimpaon komiskinan monikid toun, om 58.5% nokoumbal do nakawayan komiskinan solinaid lobi kuang do sontoun id pialatan do umul do 25 gisom 27 toun. Antakan di toun 2009, 43.6 riong tulun Amerika id suang do komiskinan.
Pinotoluod do kebajikan MS nopo nga' id pialatan di amu kopio ababasan id pialatan do pogun nokoburu, montok no do mongingkuri do komiskinan relatif om mutlak id kadar di okuri mantad min pogun kiharo-haro, nga' pamarayan sosial swasta om swasta per kapita lobi akawas mantad pogun-pogun Nordik. Walaupun kebajikan MS berkesan dalam mengurangkan kemiskinan di kalangan warga emas, nga' komulakan nopo nga' okuri kaanu do kouhupan. Ponoriukan kokomoi kotoronongon tangaanak i pinoindalan do UNICEF id 21 pogun di toun 2007, popoiliu do MS id tukad koduo kotohuri.
Simbakuro om laguwagu
Angkasawan Buzz Aldrin maamaso kinotompoon tulun kumoiso id tulan, 1969
MS nopo nga' ponoraju ponoriukan simbakuro om inovasi laguwagu mantad po di koompokon hinotusan ko-19. Antakan di toun 1876, nakaanu i Alexander Graham Bell do paten kumoiso MS montok pinamansayan telefon disio. Makmal Thomas Edison minomonsoi do peti nyanyi, mentol lampu atahan do alaid di kumoiso, om kamera filem kumoiso di nokoingkakat. Nikola Tesla pinopointutun do arus ulang-alik, motor AC, om radio. Di koimpuunon do hinotusan ko-20, porusahaan korita Ransom E. Olds om Henry Ford pinopoburu do barisan pemasangan. Antakan di toun 1903, pinoposuat do nawayaan o Wright bersaudara miampai pinapalantoi do ponuludan kikuasa pointamong om potilombus di kumoiso miampai jentera di lobi awagat mantad ko' tongus.
Kinoingkakaton do Nazi di toun 1930-an papasabap do ogumu saintis Eropah miagal di Albert Einstein om Enrico Fermi minundaliu id MS. Maamaso Sangod Pogun Kumoduo, pinopoingkakat o Projek Manhattan do sanjata nuklear, om hiti no nokotimpuun o Tontok Atom. Perlumbaan Angkasa pinopoimbulai do koburuon id suang do simbakuro roket, kakamot simbakuro, om komputer. Ogumu nogi toluod nowonsoi do MS kumaa pamansayan do ARPANET om sukod dau, iri nopo nga' Intonit. Baino, kogumuan do dana ponoriukan om koburuon, soginumu 64%, tinahak do sektor swasta. Ogumu mogigion MS momoguno do kakamot kiterknologi, om lobi kuang opintanga o mogigion sanwalain id poinggonop MS do nakaanu koumatan Internet jalur lebar. pogun diti nopo nga' pogun di popoburu om pananom apangkal montok taakanon sinimbanan o genetik i papaasil do satanga mantad ko' tinanom bioteknologi sompomogunan.
Sistem Lebuhraya Antara Damung i nokorikot do 46,876 miles (75,440km)
Korita nopo nga' iso kawo sasakayon soosongulun monikid tadau i bobos alaab kopio pomogunoon id MS. Di toun 2003, soginumu 759 korita kimotor per 1,000 tulun MS, kaadang do 472 tinan porsoribu mogigion id Koisaan Eropah di toun potilombus. Lobi kuang 40% korita soosongulun id MS nopo nga' van, SUV, toi ko' luri aga'an. Koubasan do tulun nosukod id MS (kohompit no papadalan om sumakai do korita) magawi timpu 55 minit mongigit do korita solinaid 29 miles (47km) monikid tadau.
Toinsanan industri ponuludan awan MS nopo nga' sanganu do swasta, nga' kogumuan lapangan tumulud tapangkal nopo nga' sanganu don ginumuan. Apat sistom tutuludan tagayo di pogun mantad do ginumu susumakai nopo nga' mantad MS; Southwest Airlines nopo nga' numbul koiso. 30 lapangan tulud di bobos osibuk id pogun, 16 id MS, kohompit di osibuk kopio, nopo nga' Lapangan Terbang Antarabangsa Hartsfield-Jackson Atlanta. Hali pia' ogumu pomogunaan do koritapui montok momirangkat do kakamot, nga' okuri tulun do momili sumakai do rel, sundung pia id labus kakadayan toi ko' id labus kakadayan. Sasakayon undolihon massa nopo nga' monoluod do 9% ginimu pamanahon gama MS, kopiadang do 38.8% id Eropah. Pomogunoon bosikol id pogun diti nogi nga' okuri kopio, okuri mantad ko' id Eropah.
Lombong tohun id Wyoming. Soginumu 27% tangud poingopi sompomogunan id MS.
Pamadagangan tanaga Mirika Sompuu soginumu 29,000 jam terawatt sontoun. Pomogunaan tanaga per kapita nopo nga' 7.8tan kopiagalan do miak sontoun, kopiadang do 4.2tan id Jerman om 8.3tan id Kanada. Di toun 2005, 40% tanaga MS naanu mantad do petroleum, 23% mantad tangud, om 22% mantad gas asli; i wookon nopo nga' naanu mantad kuasa nuklear om toud tanaga di milo inwoguan. MS nopo nga' pongguno petroleum bobos tagayo id pomogunan. Berpuluh toun linaid, kuasa nuklear nopo nga' mongigit do tonggungan di okoro sokiro piadangon miampai pogun nokoburu suai; gama do persepsi don ginumuan kokomoi do Koligaganan Three Mile Island di toun 1979.
Largest ancestry groups by county, 2000.
Tumanud do Biro Banci Mirika Sompuu, ginumu nopo mogigion id MS nga' 337,590,000, kohompit no lobi kuang 11.2 riong rurumikot pogoduhan. Sabaagi pogun kotolu bobos ogumu mogigion id pomogunan, sumuhut do China om India, MS nopo nga' iso no pogun industri i popoinlaab do kosunion mogigion di agayo. miampai kadar kosusuon 13.82 per 1,000, 30% id siriba purata pomogunan, kadar kosunion do mogigion nopo nga' 0.98%, lobi akawas kopiadang do Eropah Kotonobon, Jepun om Korea Selatan. Id fiskal toun 2009, 1.1 milion imigran noonuan do mogigion poinsaga. Mexico nokosiliu do gama tagayo montok mogigion wagu mantad do 20 toun di nakatalib; mantad do 1998, China, India, om Filipina nogi nga' sinumuang id apat pogun di bobos ogumu mogigion id MS.
Pamabakan ras/tinaru id MS (2008)
Kinosunion mogigion tulun Amerika Hispanik om Latino nopo nga' arah aliran demografi di tagayo. 46.9 riong tulun MS sinakagon do Hispanik pinatantu do Biro Banci sabaagi piilangan do "tinaru" i poinsondii; 64% tulun MS Hispanik diti sinakagon do Mexico. Mantad di toun 2000 gisom 2008, ginumu tulun Hispanik id pogun diti nokoingkawas soginumu 32%, kopiadang do mogigion okon ko' Hispanik i nokoingkawas soginumu 4.3% no. Kinoingkawason diti gama do koundolihon; di toun 2007, 12.6% tulun MS nopo nga' nosusu id labus pogun; 54% kinosusuon di nopo nga' mantad do Amerika Latin. Koruakan diti nopo nga' nosiliu do gama; purata 3.0 buragang nosusu mantad do songulun tama Hispanik, kopiadang do 2.2 montok kulit oitom okon ko' Hispanik om 1.8 montok kulit topurak okon ko' Hispanik (id siriba kadar gantian 2.1) Tinimungan minoriti (miagal di pinarati do Biro Banci, toinsanan suai ko' kulit opurak nopo nga' okon ko' mirolot, okon ko' Hispanik) mombontuk 34% ginumu do mogigion MS, nga' lumaab sumiliu do majoriti montok toun 2042.
Lobi kuang 82% mogigion MS poingion id kakadayan tagayo (miagal di pinosunud do Biro Banci, kohompit no subbanda); kobi kuang sampapas mantad diolo poingion id kakadayan miampai lobi 50,000 mogigion. Antakan di toun 2008, 273 pomuwalayan nowonsoi nion do lobi 100,000 tulun, siam kakadayan tagayo nion do lobi sonriong tulun, om apat kakadayan tagayo global nion do lobi 2 riong tulun (Kakadayan Tagayo New York, Los Angeles, Chicago, om Houston). Kiikiro 52 tionon metropolitan (kakadayan tagayo) i nion do lobi sonriong do tulun.
vte Largest metropolitan areas in the United States2023 MSA population estimates from the U.S. Census Bureau
Boros Inggiris nopo nga' boros Kabansaan de facto Mirika Sompuu. Hali pia aiso boros rasmi di nakatatap do karajaan porsokutuan, nga' haro tilin di popiagal do pomogunoon boros Inggiris miagal do kominagan naturalisasi MS. Di toun 2007, lobi kuang 226 riong, toi ko' 80% mogigion kiumur do limo toun om potilombus nopo nga' mooboros id boros Inggiris no id Walai. Boros Sepanyol i boros do 12% mogigion id walai, nopo nga' boros kumoduo i gunoon id MS, om mato balajalan boros kumoduo i bobos ogumu po'ia'on id pogun diti. Piipiro tulun MS poposogu do poposiliu boros Inggiris sabaagi do boros rasmi pogun, miagal di numaan do lobi kuang 28 pogun. Koduo-duo boros Hawaii om Inggeris nokosiliu do boros rasmi maya tilin pogun Hawaii.
Id New Mexico, haro tilin i manahak do pomogunaan boros Inggiris om Sepanyol, miagal nogi id Louisiana montok boros Inggiris om Perancis, sundung pia koduo-duo pogun diti amu pinapatatap do boros rasmi. Pogun-pogun suai nopo nga' poponuru do ponorbitan dokumen karajaan id suang do boros Sepanyol, kohompit no padaha (kuut), miagal do id California. Apat wilayah kopulauan MS manahak do pongokunan rasmi kumaa boros momogun sondii om nogi boros Inggiris: boros-boros Samoa om Chamorro nokoingkakat do Samoa Amerika om Guam; boros-boros Caroline om Chamorro nookunan do kopulauan Mariana Utara; boros Sepanyol nokosiliu do boros rasmi id Puerto Rico.
Mirika Sompuu, miampai rasmi, nopo nga' pogun sekular; Pindaan Pertama Perlembagaan Mirika Sompuu mamadamin do kobibasan montok popoindalan ugama om manalob do poninanan nunu nopo pomorintaan tumanud do ugama. Id suang do ponoriukan toun 2002, 59% tulun Amerika nopo nga' popoilo do ugama diti nopo nga' "kitonggungan di oponsol kumaa koposion diolo", suai mantad ko' pogun-pogun di kiharo-haro suai. Tumanud ponoriukan kawagu di 2007, 78.4% tulun kiugama do Kristian, nokoinsiriba mantad ko' 86.4% di toun 1990. 51.3% orang Kristian id MS nopo nga' kiugama do mogikaakawo mazhab Protestan, om Katolik Rom nopo nga' mazhab tunggal bobos tagayo miampai 23.9%. Piatus tulun di magakun okon ko' Kristian di toun 2007 nopo nga' 4.7%, i nokoinsawat mantad ko' 3.3% di toun 1990. Ugama-ugama okon ko' Kristian i apangkal id MS nopo nga' miagal do Yahudi (1.7%), Buddha (0.7%), Silam (0.6%), Hindu (0.4%), om Universalisme Unitarian (0.3%). Pinoriukan dii nogi nga' pinoporuput do soginumu 16.1% tulun MS magakun sabaagi agnostik, ateis, om aiso ugama, i nokoisawat mantad ko' 8.2% di toun 1990. 
Lobi kuang 80% mokiikinobos kolej MS nokotindapou id universiti don ginumuan miagal do Universiti Virginia, iso Tapak Warisan Dunia i pinoingkakat di Thomas Jefferson.
Ponudukan don ginumuan id Mirika Sompuu igitan do karajaan pogun toi ko' songkinoyonon id siriba do pogintangan do Jabatan Pendidikan Mirika Sompuu maya panalaban do geran porsokutuan. Id kogumuan pogun, nuru sumikul o tangaanak mimpuun do umul onom toi ko' turu toi (tadika, toi ko' toun koiso) gisom do hopod om walu toun (lobi kuang taang ko-12 (pangaan koonom), kolimpupuson sikul takawas); piipiro pogun papasaga do tumingkod sumikul o tangaanak id umul do 16 toi ko' 17 toun. Lobi kuang 12% tangaanak poindopitar id sikul swasta mubaligh toi ko' sekular. Lobi kuang 2% tangaanak poinsikul id walai.
Ogumu nogi o institut pengajian tinggi i kompetitif id Mirika Sompuu, hali pia don ginumuan toi ko' swasta, om nogi kolej masyarakat ii popoindalan do dasar kosuangon poingukab. 84.6% tulun Amerika kiumul 25 toun om potilombus nopo nga' kikalantayon id sikul takawas, 52.6% nokotindapu id kolej, 27.2% nakaanu do ijazah sarjana muda om 9.6% nakaanu do ijazah sarjana om potilombus. Kadar celik huruf amnya adalah kira-kira 99%. Kotinanan Pogun Poinsompuru minanahak do Indeks Pendidikan 0.97 kumaa MS.
Ninaru poimpasi sokiro osusu id Amerika nopo nga' 77.8 toun, sontoun lobi oniba kopiadang do purata id Eropah Kotonobon, om noiduan do toulu toi ko' apat toun id dohuri do Norway, Switzerland, om Kanada. Mantad do duo dekad di notoliban, nokoinsiriba o MS mantad tukad ko-11 kumaa ko-42 id taang ninaru koposion sompomogunan. Kadar kapatayin buragang nopo nga' 6.37 persoribu poposiliu do MS nopo nga' id tukad ko-42 mantad 221 pogun, id dohuri do toinsanan Eropah Kotonobon. Lobi kuang iso por tolu mogigion nosukod MS nokotoguang do obesiti om iso portolu nopo nga' nokolobi o winagat do tinan; kadar kolombonon id MS di akawas kopio id suang do pogun kiindustri, om nolopi induo id suang do suku hinotusan nakatalib. Toruuruol miagal do kencing manis kawo kumo-2 i mionit do obesiti, okito sabaagi iso wabak, tumanud do tangabaal do kolidasan.
Texas Medical Center id Houston, hongkod pongusapan bobos tagayo id pomogunan
Sistom panamangan kolidasan MS nopo nga' lobi ogumu balanja sokiro piadangon kumaa pogun-pogun suai, id aspek do pamarayan per kapita toi koi' piatus KDNK. Id toun 2000, Kotinanan Kolidasan Sompomogunan pinopoiliu do MS sabaagi tukad bobos asawat kopio id suang do keresponsifan, nga' ko-37 miampai poinggonop. MS nopo nga' ponoraju do inovasi pongusapan. Di toun 2004, sektor okon ko' industri pinoposoliwan do balanja tolu kali lipat kopiadang do Eropah per kapita id suang do ponoriukan bioperubatan.
Media, karamayan om inus kopokitanan
Papan tanda' Hollywood, kinoyonon do ririkoton ponggiat inus porfileman MS.
Mirika Sompuu nokosiliu do iso gergasi id gana porfileman sompomogunan , suai po soira nokosiliu do kinoyonon pinamsayan do laguwagu wayang gambal minggura i bobos osopung id pomogunan, totus goos di Thomas Edison om Kinetoscope. Industri porfileman MS nopo nga' ogumu kopio id Hollywood, California, gisom tulun sompomogunan pinopiagal do ngaran Hollywood sabaagi do rati gana porfileman MS om totus filem dau. Momomonsoi filem MS i roroiton kasari sabaagi do ikon sompomogunan nopo nga' kohompit no palakun Marilyn Monroe om John Wayne, om sutradara om popohimagon filem miagal di George Lucas om Steven Spielberg, koruhang nogi o lundu inovasi id suang do inovasi miagal do i Walt Disney.
Mirika Sompuu nogi nga' manahak rahung di agayo kopio id suang do inus muzik moden, tu' hiti no ogumu nowonsoi do genre muzik i nosiliu do totonudon do tongoulun miagal do jazz, rock and roll, funk, rhythm and blues (R&B) om hip-hop. Muzik pop MS nopo nga' nakagamut id suang do ababayan-ababayan koposolimbahan di Broadway i kakal po papakakal do koutuhan mantad di teater kumoiso nukaban id Manhattan di hinotusan ko-19. Rombituon pop i nosusu id MS miagal do i Elvis Presley, Bob Dylan, Michael Jackson, om Madonna minomonsoi ngaran diolo sabaagi do selebriti kitaang sompomogunan. Hali pia piungkoniton miampai genre-genre muzik nokoburu, kakal kasari poposoliwan o MS do karya-karya muzik klasikal i milo roiton do amerika po tomod kotpiadang do muzik klasikan Eropah, lobi-lobi no mantad di Charles Ives, Henry Cowell om John Cage; amu nogi olihuan i Aaron Copland om George Gershwin i pinopointutun do pilangatan muzik otutunan kopio om klasikal.
Maamaso hinotusan ko-18 om ko-19, mingoos o Mirika Sompuu montok momonsoi kounggulan sabaagi do longkod kosusastaraan boros Inggeris, totus mahakarya sastara i noit kumaa di orohion do buuk om hiis di Edgar Allan Poe, Mark Twain, Emily Dickinson om suai-suai po. Antakan di hinotusan ko-20, karamayan sastara MS pinotilombus di William Faulkner om Ernest Hemingway i noroitan sabaagi do sastarawan di bobos koimbayat antakan do hinotusan dii. Gisom baino, 11 momogun MS nakalantoi do Tutungkap Nobel id suang do Kosusastaraan.
Seni lukis MS di kotimpuunon nopo nga' ogirot o imbayat mantad Eropah, id suang do lukisan realistik i monguasai do komilaan momonsoi do songulun momolukis pogulu do koompokon hinotusan ko-19, toi ko inus moden i pinointutun do iso pameran inus di olumis kopio id New York di toun 1913. Koguraan koinusan di agayo miagal do ekspresionisme abstrak mantad di Jackson Pollock om Willem de Kooning, om seni pop mantad di Andy Warhol om Roy Lichtenstein nokoinlaab id MS. Nointutunan nogi MS sabaagi kinoyonon kinosusuan di bahantara komik id bontuk do taris id suang do suat abal toi ko' buuk komik, i pinoposoliwan do ogumu kawo wira tangon korohian miagal do Superman, Batman om Spider-Man.
Kopogikaakawaan do koubasanan MS nogi nga' okito id aspek do kopogisuusuaian taakanon om tiinumon i popokito do kointutunan pogun diti. Resepi-resepi di naanu mantad Eropah totus do kinorikatan mumundaliu pogulu om kalapas kagabasan nakaanu di pinosuang sorokuukuri gisom nosiliu do nansakan Amerika, miagal do piza om pasta mantad Itali, taco om burrito mantad Mexico, om nogi hamburger om hot dog mantad Jerman. Tinaru Afrika nogi nga' pipoingkakat do nansakan MS maya manuk ginuring, ruti luong om suai-suai po. Piipiro taakanon diti nogi nga' pojualon sabaagi taakanon tosikap i pinojual do rantaian restoran miagal do McDonald's om KFC kumaa pointongkop pomogunan, nga' id timpu dii nogi nga' nakaanu minonoluod kumaa kobolingkahangan obesiti i nokoingkawas kumaa mogigion MS. Pomojualan nogi nga' monoluod do ogumu kapansalan jus oren om susu sabaagi tiinumon do makan kosuabon.
Pamain "buul sipak Amerika", iso sipoot kaagal-agal do ragbi i osodu piagalan miampai buul sipak i otutunan id pogun suai.
Bola sepak Amerika (football, sipoot kaagal-agal do ragbi), besbol, bola keranjang om hoki ais nopo nga' sipoot kitinimungan profesional i bobos ogumu orohian id Mirika Sompuu. |Buul sipak] (soccer) nogi nga' ogumu orohian nga' oiduanan id tolikud do kaapat-apat sipoot diti, hali pia MS koumbal nokosiliu do panakawalan do Piala Dunia FIFA 1994. Montok sipoot soosongulun, orohian o tulun MS do golf, tenis om sukan bermotor miagal do NASCAR. Pondosian o MS tu' kalantayon do atlit-atlit dau id suang do Sipoot Olimpik mantad nokotimpuun o temasya kumoiso di toun 1896, hinonggo nakaanu yolo do 2,500 butir pingat setakat diti.
Kakal po do momoguno unit adat Mirika Sompuu o pogun diti i notungkusan mantad unit imperial British miagal do ela, watu, om taangh Fahrenheit, nga' momoguno nogi ponipong isipadu gelen om pain di poinsondii. Mirika Sompuu, miampai Burma om Liberia, amu po monorimo do sistem metrik miampai rasmi. Hali pia miagal dii, unit metrik nopo nga' alaku no pomogunaan id gana simbakuro, pongusapan om ogumu po gana industri. 
Amirika Koibutan nopo nga iso bonua ii poingiliu id Hemisfera Utara om Kotonobon do Bumi. 
Somonu nopo nga andasan o Amerika Utara sabaagi do bonua sondii tu pointongkiad mantad do Amerika Selatan ii poingiliu id Panama.
Amirika Koibutan nopo nga kaampai no;
Amirika Hongkod (Inggilis: Central America) nopo nga kinoyonon id pintangaan Amirika. Kinoyonon diti nopo nga ponongkabaatan do Amirika Koibuton (North America)mitopis id ponongkabaatan kosilaon do Amirika Kabaatan (South America).
Amirika Hongkod kiginayo do 524,000 kilomito poinsorili toi 0.1% mantad ginayo do pogun. Ontok di toun 2009, ginumu nopo do mongi-ngiyon nga 41,739,000 tulun. Ninsakan soginumu do 77 tulun montok sokilomito ginayo toi 206 tulun montok sabatu ginayo.
Ogumu nulu tapui om asaru do gumogor tana id kinoyonon diti. Ontok di toun 1931 om 1972, kinaantakan gumogor tana toi bunsuton minongurias do Managua, kakadaian tagayo do Nikaragua. Tana tosubur mantad kinoluyungon laba popoimagon do pomutanaman id konuluhan. Kinoyonon diti id watas Limping Karibia.
Amirika Kabaatan nopo nga tana tagayo. Haro duo tana tagayo iy pinungaranan do Amirika. Iri nopo nga Amirika Kabaatan om Amirika Koibutan.
Tumanud do susuyan, nokoihum nopo do Amirika nga iy Christhoper Columbus. Ontok di pogulu nopo, susumoborong nokopomusorou do pogun diti nopo nga miagal do mija it kitisan. Sosongulun iy korikot ponongtisan nopo nga aratu om awu nodi koguli id pomogunan. Soira do nokito iy tana Amirika, kagangarahan kokomoi dilo nga nopuliong.
Ontok kawawagu, luguan monunusui minonusui do Sina noh nokopogulu do nokokito diti tana Amirika. Osokodung iti miampai do kakamot toi artifak miagal do mangkuk ontok Dinasti Ming. Ponogi kawagu nga iy Laksamana Cheng Ho nopo nga susumoborong iy nokopogulu ko iy Vasco Da Gama, Ferdinand Magellan, Alfonso D' Albuquerque.
Amirika Koibutan nopo nga iso bonua ii poingiliu id Hemisfera Utara om Kotonobon do Bumi. 
Somonu nopo nga andasan o Amerika Utara sabaagi do bonua sondii tu pointongkiad mantad do Amerika Selatan ii poingiliu id Panama.
Amirika Koibutan nopo nga kaampai no;
Amsterdam nopo nga poingiliu id kowoigan IJ, bagas do teluk om baang Amstel. Norubaan iti id dohuri hinotusan ko-12 sabaagi iso kokompungan nelayan id muara baang Amstel, om dondo nopo dii nga nosiliu do iso bandar tagayo id pogun dii, miampai nosiliu sabaagi longkod kousinan om koubasanan. Ontok toun 2005, ginumu mogiigiyon id bandar raya diti nopo nga 799,442 miampai populasi kalaaban do lobi kurang 2.3 juta.
Amy Mastura Suhaimi (nosusu ontok 10 Mikat 1971) nopo nga songulun susuminding, mimisingkono, komedian, komposer om momuruan abaabayan id Malaysia. Nokotimpuun isido do mimparagat id gana muzik soira nakalantoi isido id piboi'an Asia Bagus ontok 1993 id Jepun om sumusuhut minapalabus isido o album koiso disido ontok toun 1994 momoguno ngaran dau sabaagii uhu album id siriba syarikat rakaman Pony Canyon. Pointindohoi isio id suang do sarikat dii gisom 1999.
An Se-young (Hangul: ;  ; nosusu ontok di 5 Mansak 2002) nopo nga mamain badmiton Korea Selatan mantad id Gwangju om nakaanu gaa sabaagi Pemain Paling Menjanjikan Tahun 2019 BWF.
Anak Agung Ngurah Oka Ratmadi (nosusu id Denpasar ontok 2 Milau 1945), insaru lohowon sabaagi Cok Rat, nopo nga bupati mantad Kabupaten Badung, Bali, Indonesia mantad di 1999 gisom 2005, om dinondo nosiliu puru Dewan Perwakilan Daerah (DPD) Bali mantad 2014-2019.
Nokoumbal isio pinoingkakat sumiliu do Gabenor Bali ontok toun 2003, nga minidu isio. Taki nopo disio nga i I Gusti Ngurah Made Agung, songulun Boyoon Nasional Indonesia i sinumangod do Belanda. Haro duo tulun tanak disio, nga minidu pogun i tanak koduo, A.A. Krisna Yoga, ontok 7 Gomot 2016.
Plot susuyan nopo nga koimpuun soira songulun tulun taraat, Hisyam Rosyam Nor nopo nga gusaon do pulis sabab do karaaton dau. Id katangkangahan do mongumolig tinan sondii om nogi tanak dau, nokokito isio songulun tondu ii sumakit do mental kingaran do Mariam (Mislina Mustaffa) ii poingiyon id lorong dii om minanahak do buragang dii kumaa do tondu dii. Tohuri nopo dii nga, nogusaan o pulis i Hisyam kopongo do minitimbak. Pinagayo dii di Mariam ii tanak om pinungaranan do Inderaputera. Poingiyon iyolo id tiyonon setinggan, misombol miampai di Bu Leha om tanak tondu dau i Johanna Maya Karin, songulun tondu 'tomboy' om orohian tomod yau di Putera nga pakadaada. Nopupusan o kataadan di Putera miampai molohing dau soira pinitongkiad iyolo di pihak berkuasa.
Pinagayo i Putera di Bu Leha (Kartina Aziz) ii minogoit di Putera om Jo minundaliu id Kuala Lumpur miampai angkab do koposion diolo sumiliu lobi osonong. Putera om Jo nosukod sabaagi tanak id tindalanon (remaja jalanan). Putera kumaraja id bengkel kereta. Om i Jo om tama disio papadagang do tua-ua id Pasar Chow Kit montok mogihum kaakan-akano.
I Erzan (Ady Putra) om i Milya (Raja Farah) nopo nga' tambalut di Putera om Jo. Mogihum yolo tusin miampai papadagang do burger. Miampai di Danial (Bront Palarae) om Shah (Remy Ishak), nokowoyo iyolo koposion di apagon kopio id kota metropolitan diti. 
Nokoimpuun o susuyan Plot miampai koinlaaban do kinorikatan di Amira Atikah (Fasha Sandha), songulun sukodwagu di kiharo kobolingkangan miampai najis dadah ii nokoimbulai id koposion diolo. Noimayaan tomod i Putera kokomoi kinorikatan dau dii, tu maamaso nogi manu minsingilo kokomoi rati do piupusan. Kaantakan nopo nga nokosuau soira sinansagan do i Erzan mananggung do tutang paganakan mantad di Tajul (Zul Huzaimy). Asaru isio do kosohon di moguuguhup di Tajul ii nopo nga Jeff (Fauzi Nawawi) om Lut (Fizz Fairuz). Mantad di, sinansagan i Erzan do papatayad dadah montok manalasai tutang paganakan dau miampai di Tajul. Ini membuatkan Putera berasa marah dengan tindakan Erzan. Nokotongob o kaantakan soira noilaan di Tajul kokomoi do barang i naanu di Ijam (Jehan Miskin) montok do patayadon nopo nga naanu dau. Noihum di Tajul i Ijam dan Erzan gisom do pinatai dau i Ijam sabab do kasalaan dau. Pinokianu di Tajul mantad di Erzan toinsanan dadah i haro id dau. 
Ontok tadau di pinopoguli i Erzan dadah i haro id dau, tinimbak gisom do napatai isio di Jeff om Lut. Ginusaan iyolo di Putera om Shah nga au nakaasil tu kiwaa do senjata tapui. Minaganu laang drastik ii Putera soira napatai i Amira Atikah sabab do najis dadah. Minaganu isio do kootuson do mogihum di Tajul om tambalut dau sabab do kinapatayon tulun-tulun di upuson di Putera. Aasil dau, notobok i Jeff om sinaap di Putera iyolo gisom id tiyonon di Tajul. Nokobibas i Hisyam mantad do panjara om kaakal po popoindalan do gama dau di, miampai monuhu di Tajul momupus nunu ii noimpuunan dau. Natangkap di Tajul ii Putera nga tinimbak gisom napatai di Johanna. Kopongo minogihum sabab do kopoposion dau ii atangkangau, nokoruba isio miampai do tapa dau, Hisyam om nogi tina ii minaganu dau, i Mariam. Pirubaan di nopo nga nopupusan miampai trajedi do notimbak ii Putera do tapa dau sondii. Minogidu iyolo soira do noowit di Lut o lobi gumu tulun mogihum di Putera om tambalut. Putera, Mariam om koombolutan dau nopo nga minogidu om noihum do pulis id kolimpupuson. 
Pointongkop do filem diti nopo nga' noroitan do kohiok. Nakalantoi i Osman Ali do minamagayat ginawo mogigintong miampai pinopokito koposion tangaanak tindalanon i ginumayo id lorong-lorong miampai osonong kopio. Mantad do pinsingkanaan nogi, onuan di royohon kumaa di Maya Karin, tu' nakalantoi do minonimban personaliti disio montok monjiwai watak di Johanna. Pinsingkanaan di Fauzi Nawawi nogi nga' nuru onuan do royohon tu' kibagas do minongigit watak taraat di mulau-ulau, miampai Fizz Fairus. Zul Huzaimy Marzuki nogi minongigit do watak kotua do tulun taraat. Hali pia okuri koguraan om okuri penampilan watak id filem diti. Nokopuriman tokou do karaaton ii noowit disio.
Filem diti nakaanu pinuhu di osonong kopio mantad mogigintong. Ohiakan o migigintong do koposolimbahan diolo.
Anarkisme nopo nga iso sidilo (philosophy) om iso woyo koposion it au monorimo do rahung iso-iso pogun id aspek kooturan, angkab toi ko koubasanan politik kumaa sosongulun. Id boros suai, anarkisme au monorimo soira haro panansagan do kolunduan pogun kumaa koposion sosongulun. Woyo pomusarahan diti nogi nga kaanu mongunsub om monokodung do kopomunsaan do pogun. Anarkisme kikotumbayaan do pogun nopo nga iso kotinanan di koligogon om au nuru do haro montok sosongulun toi ko tinimungan tulun. Hogot 'Anarkisme' naanu mantad hogot Yunani  ii kiratia sabaagi aiso "archons" id korotian harfiah, ii no tu aiso pomorinta.
Anarkisme kiwaa mogisusuai kawo om koubasanan katanud do mogisusuai perspektif, nga au toinsanai koubasanan di nokopitotongkiad oo koimbulaian. Suai mantad di, aiso kotumbayaan di kaanu popotolinahas do sidilo (philosophy) di igitan do toinsanai anarkis sabab tinimungan diolo oruhai no ingga piagalan. 
Tadon etimologi do 'anarkisme' nopo nga mantad anarkhia Yunani dipogulu  ii kirati sabaagi 'aiso pomorinta', rati ponogulu 'an-' nopo nga monuku do rati 'aiso' om 'arkhos' nopo nga kirati do 'pomorinta toi ko huguan'. Sugku dohuri '-isme' nopo nga montok monuku pomusarahan toi ko ideologi sosongulun di anarki. Anarkisme noguno id boros English hiza toun 1642 om hogot anarki noguno no mantad po di toun 1539; ii kopogowit do rati do poinlongkod do 'akasou'. Ogumu tinimungan id suang Revolusi Perancis di kaanu momolohou do tinimungan sasaapon sabaagi anarkis, sundung pia au toinsanai sasaapon diolo di nopo nga kopipio ko anarkis. Ogumu revolusioner hinotusan ko-19 miagal ko ii William Godwin (1756-1836) om ii Wilhelm Weitling (1808-1871) ii kaanu manahak do kopontukan doktrin anarkis kumaa tinimungan sukod wagu, nga au momoguno do hogot anarkis toi ko anarkisme sabaagi monuku do kondii diolo toi ko kotumbayaan diolo.
Anelosimus bali nopo nga iso kawo spesies korut i d Bali, Indonesia, om pinungaranan tumanud ngaran kinoyonon dii. Ii nopo nga spesies id disan kotogisan, orubaan id puun bakau kiroun okoro poingompus kotogisan. Holotaip nopo nga golupo (betina) om 2.9 millimetres (0.11in) konoruon. Aiso spesimen tontoluhan di noilaan, om au po noilaan o struktur sosial do spesies diti. Norubaan om nointutunan ii kumoinsan nogi ontok tounn 2012 di Ingi Agnarsson.
Ngaran "Aneuk Jamee" nopo nga mantad Boros Aceh i miampai harfiah kirati "tanak" (aneuk) om "tutumombului" (jamee) toi ko "tanak tutumombului".
Toodopon pengantin tradisional Aneuk Jamee 
Kogumuan nopo tulun Aneuk Jamee nga hilo Watas Aceh Kabaatan (kiikiro 50% mantad ginumu mogigion) om soboogian tokoro id Watas Aceh Kabaatan kotonobon, Watas Aceh Kotonobon, Watas Aceh Singkil, om nogi Watas Simeulue.
Wilayah nopo inon do tulun Aneuk Jamee nga:-
Dame Angela Brigid Lansbury (nosusu ontok 16 Gumas 1925 - 11 Gumas 2022) nopo nga songulun mimingkono sinasawat, filem om soduontong miampai kono Inggeris. Isido nopo nga ointutunan maya konoon disido sabaagi i Jessica Fletcher id siri Murder, She wrote (1984 - 1996) om sabaagi rolou Mrs. Potts id suang filem Disney Beauty and the Beast (1991). 
Minidu pogun i Lansbury ontok di 11 Gumas 2022, limo tadau pogulu tadau kinosusuon disido di ko-97 toun id walai disido Los Angeles, California.
Angelina Johnson nopo nga iso mantad kono id suang siri winonsoi J.K. Rowling Harry Potter om nosusu ontok di Gumas 1977. Angelina nogi nga songulun tondu kikulit toitom, kitokobuk asapou om anaru, duo toun lobi otuo mantad di Harry. Isido nopo nga Chaser id tinimungan Quidditch Gryffindor.
Anime nopo nga iso kawo animasi lukison longon toi ko' kompiuto di pinaasil id Jepun; hogot anime nopo nga koubasanan gunoon id soliwan Jepun popokhusus kumaa animasi kosoliwanon mantad hilo miampai ula' inus sosondii, popokito grafik kiwotik, watak-watak kisunduan om kitema fantasi sundung do tongoulun Jepun poposuang toinsanan animasi kolobusan soliwan pogun miagal ko' di pinaasil do pogun-pogun id Kotonobon suang kohongguman anime.
Animasi Jipun Komersial pogulu kopio nopo nga tinimimpuun ontok toun 1917. Mantad dii, kopolobusan anime Jepun kakal mingkawas miampai stabil. Ula inus anime di poimbida nopo nga nokoimbulai ontok toun 1960-an miampai karya di Osamu Tezuka om nakasarabak kumaa taang sompomogunan ontok kolimpupuson hinotusan ko-20, pinopoingumu do audiens domestik om nogi sompomogunon di agayo. Milo nogi polobuson anime id pawagam, maya kosolimbahan soduontong, tumilombus kumaa media walai om nogi maya intonet. Pinatantu iti do mogiisuusuai genre montok audiens di alaab om poimbida.
Anime nopo nga iso bontuk inus di mogiisuusuai miampai kaida' om teknik produksi sosondii om pinosudong tumanud timpu om koburuon laguwagu. Piniiso iti do inus grafik, koulaalahon, sinematografi om, bontuk teknik imaginatif om individualistik suai. Kopoosilan nopo do anime diti nga amu kopio poposotol do animasi gura nga lobi poposotol do realisme kooturan om kopomogunaon efek kamera miagal ko' panning, zooming om angled shots. Mogiikaakawo ula inus di gunaon, om ula kono' nogi nga mogiisuusuai. Koubasanan nopo ula kono do anime nga agayo om emotif o mato.
Kopolobusan anime nopo nga haro lobi ko 430 studio produksi, kosuang nogi studio di ointutunan kopio miagal ko' Studio Ghibli, Gainax, MAPPA, Wit Studio, Kyoto Animation, omToei Animation. Sundung do osili boogion tokoro no id pasar filem domestik id Jepun, nosili anime do padagangan tohontol do DVD om Blu-Ray Jepun. Nakalantoi iti soira haro o paalanan boros (dubbing) om nogi sari kata (subtitles) boros Inggeris. Koingkawason populariti sompomogunan diti papaasil do haro produksi okon ko Jepun momoguno ula inus anime. Produksi diti nopo nga animasi di narahung do anime toi ko' anime di tootopot osili uhu pinsiwalan do ii orohian. Minonguhup o anime soginumu 60% mantad ransangan soduontong anime sompogunan tintod 2016. Ontok toun 2015, Ponorikohon Amerika Syarakit ko-44, Barack Obama, minimboros do ogumu orohian do anime loolobi po tongosukod wagu.
Anime nopo nga is bontus inus, poingkhusus do animasi di papahanggum toinsanan genre di kiharo id pawagam. Sundung do ingkaa, haro ii oborulong om papakalas do anime nopo nga iso genre. Id boros Jepun, ngaran anime nopo gunoon sabaagi hipernim di sumuku kumaa toinsanan bontuk animasi mantad sompomogunan. Id boros Inggeris, anime nopo nga lobi posotolon montok popokito "animasi filem toi ko' soduontong hihingioon ula Jepun" toi ko' sabaagi "ula animasi di winonsoi id Jepun".
Ann "Athena" Osman (nosusu 19 Mahas 1986) songulun atlit tondu Malaysia di nosiliu do atlit seni bela diri piomungan tondu koiso id Malaysia.
Nosusu id Kota Kinabalu, Sabah om pinagayo id Mirika Sompuu. Isido nogi diti nga songulun tondu Malaysia kumoiso di suminaap id woyo profesional ontok pialaan MMA, ONE Fighting Championship (ONE FC) om mininluda do duo toun id sipoot MMA om kitaham nogi id suang koinusan Muay Thai miampai manaanapanai dau i AJ 'Pyro' Lias Mansor.
Mingkono i Ishibashi starred id filim Your Friend ponuhuan di Ryuichi Hiroki ontok 2008.Nakaanu isido gaa' Best New Talent id ontok 2008. SOntok toun 2011, mingkono isido id suang filim Cannonball Wedlock ponuhuan di Koji Maeda.
Sinumawo i Ishibashi miampai maamamain besbol profesional Yuki Matsui ontok 2018. Ontok Mikat 2020, minopoilo isido kinosusuon tanak koiso diolo, songulun tondu, om ontok 14 Gumas 2022, minogosusu kawagu i Ishibashi do tanak koduo diolo, songulun kusai.
Anna Mathovani (nosusu ontok 7 Milau 1955) nopo nga songulun modsisinding di ointutunan mantad Bandung om kikabaalan taralom miagal dio Tetty Kadi, Erni Djohan, Vivi Sumanti om suusuai po. Sinding-sinding nopo disido di ointutunan kasari gisom dinondo nga miagal do: "Pertemuan", "Angsa putih", "Gita malam", "Di Keheningan Malam" om ogumu po.
Sinding "Di Keheningan Malam" i sinupu di Wiyarsih, i ointutunan kopio ontok kolimpupuson 1960-an, popokito kouyuuyuon Konfrontasi id pialatan Indonesia om Malaysia.
Nokoumbal nogi i Anna do minsingkono doid filem kiuhu Ambisi (1973) miampai di Bing Slamet, om nogi modsinding do sinding "Cinta Pertama"montok filem ointutunan i kiuhu do miagal di sinding ii no, Cinta Pertama, i piningsingkanaan di Christine Hakim om Slamet Rahardjo.
Tumanud majalah The Jakarta Globe edisi Mahas 2013, Anna Mathovani nopo nga songulun mantad 150 tulun di bobos kiharo-haro id Indonesia. Kohoro-horoon nopo disido nga naanu mantad kaharaan di tiagak sawo dau, songulun sakag bangsawan mantad Jawa Tengah.
Anne Boleyn ( /bln, bln/; s. - 19 Mikat 1536) nopo nga permaisuri kumoduo di Raja Henry VIII mantad England. Pisasawaan diolo, om kopoindalanan babas om momutul tulu, nakasabap di Anne Boleyn oilaan sabagai lundu tapangkal id suang pioduhan politik om ugama ii nokoponimpuun do Reformasi Boros Inggiris. Anne nopo diti nga tanak di Thomas Boleyn, Earl of Wiltshire om sawo dau i Lady Elizabeth Howard, om isido diti nakagayo id Belanda om Perancis. Guminuli i Anne hilo id England ontok 1522, montok sumawo di pinsan dau i Ireland James Butler, Earl of Ormond ii kosiam; pisawaan diti au nokoindalan nga nakaanu nogi isido do tonggungan sabaagi asisten walai kumaa di sawo di Henry VIII, i Catherine mantad Aragon.
Annelies Marie Frank toi ko' lobi ointutunan sabaagi Anne Frank (12 Mahas 1929 - Mansak toi Gomot 1945) nopo nga songulun monuunuat diari mantad Jerman. Songulun mantad ko' rundun Yahudi di bobos boroson id Holokus, nointutunan isido alapas kolobusan buuk dau, The Diary of a Young Girl (intodonon Het Achterhuis id Boros Dutch, lit. Boros Kadazandusun: Hihimu Annex), id hombo minonuat isido kokomoi koposion dau linumisok mantad toun 1942 gisom 1944, ontok pomorintaan Jerman id Belanda masaan Sangod Pogun II. Iri nopo nga buuk dii bobos nointutunan id sompomogunan om nosiliu impohon montok piipiro drama om filem.
Nosusu i Frank miampai ngaran Annelies toi ko' Anneliese Marie Frank ontok 12 Mahas 1929 id Klinik Palang Merah Maingau id Frankfurt, Jerman. Tanak isido di Edith (ne Hollnder) om Otto Heinrich Frank. Haro songulun taka disido i kingaran Margot. Paganakan Frank nopo nga Yahudi liberal, om amu tumanud toinsanan koubasanan tugama Yahudi. Poingion yolo id tinimungan kiimpohon kotinoruan Yahudi om okon ko' Yahudi mantad mogiisuusuai tugama. Edith nopo nga molohing di mumboyo kumaa tangaanak, daamot i Otto nopo nga asanangan do abaabayan dounbaal om haro librari di alaab; koduo-duo molohing dii mongunsub tangaanak diolo do mambasa. Ontok kinosusuan di Anne, paganakan dii poingion id iso walai id Marbachweg 307, id hombo minoniwa yolo duo tingkat. Ontok toun 1931, paganakan dii minundaliu id Ganghoferstrasse 24. Koduo-duo walai diti kakal po haro gisom dinondo.
Koiyonon kinosusuan Anne Frank, Klinik Palang Merah Maingau
Blok apartmen id Merwedeplein, kinoyonon paganakan Frank poingion mantad 1934 gisom 1942
Ontok toun 1933, alapas nakalantoi Simpung Nazi Adolf Hitler do pilihan raya pisompuruan, minion i Edith Frank om tangaanak dau miampai tama Edith, Rosa id Aachen. Poingion kasari i Otto Frank id Frankfurt nga alapas nakaanu tawaran montok popotimpuun iso koisaan id Amsterdam, minundaliu isio hilo montok mongulud ....... montok paganakan dau. Tinumimpuun isio kumalaja id Opekta Works, iso koisaan di papadagang do ekstrak tua' pektin, om nokokito iso apartmen id Merwedeplein (Rinantaion Merwede) id koiyonon Rivierenbuurt, Amsterdam. Dumikot Mansak 1934, minoyo i Edith om tangaanak dau kuminaa id Amsterdam. Paganakan Frank nopo nga kohompit do 300,000 tulun Yahudi di minogidu mantad Jerman ontok toun 1933 om 1939.
Alapas minindaliu id Amsterdam, duminaptar i Anne om Margot Frank id sikulMargot id sikul ogonop om Anne id sikul Montessori. Minopokito i Margot do kabaalan id aritmetik, om minopokito i Anne do kabaalan mambasa om monuat. Tambalut di Anne, i Hanneli Goslar, nokosorou nogi do mantad timpuunon tangaanak, asaru i Frank do monuat sundung do mada yau moboros suang ponuatan dau.
Ontok toun 1938, minonimpuun i Otto Frank koisaan kumoduo dau, Pectacon, ii nopo nga mamajak do rusap, silaon, om rampa, di gunoon id kopolobusan sosej. Kinumalaja i Hermann van Pels id Pectacon sabaagi mononsunud kokomoi rampa. Songulun mongungudar daging Yahudi, minogidu yau id Osnabrck miampai paganakan dau. Ontok toun 1939, rinumikot tama di Edith Frank montok mion miampai paganakan Frank, om kakal poingion miampai diolo gisom napatai ontok tulan Milatok 1942. 
Ontok tulan Mikat 1940, sinangod di Jerman o Belanda, om tuminimpuun o kalajaan pondudukan do mongunsasana Yahudi miampai papaharo kooturan di oogot om diskriminasi; pondaptaran mandatori om pitongkiadan au alaid sinumuhut. Minumbal i Otto Frank do mongurus paganakan montok mundaliu id Mirika Sompuu.
Anne-Marie David (nosusu ontok 23 Mikat 1952) nopo nga songulun susuminding Perancis. Mobi yau do Luxembourg om Perancis id Pialaan Sinding Eurovision, nakalantoi ontok toun 1973 om nakaanu taang kotolu ontok toun 1979.
Nosusu om suminukod i Anne Marie id Casablanca, Protektorat Perancis id Morocco, om id Strasbourg. Maamaso id sikul menengah tosiriba, minundaliu isido miampai paganakan dau kumaa id Arles. Nokotimpuun dau o buruon muzikal dau ontok umul dau nopo nga 18 toun id Paris soira nokohompit yau do teater muzikal. Ontok 1972, miningkono' isido sabaagi Mary Magdalene id suang do kolobusan Perancis, Jesus Christ Superstar. Ontok 1972, pinatahak nogi dau sinding "Un peu romantique" kumaa puruan pomilian Perancis montok do Pialaan Sinding Eurovision. Ii nopo nga nokowonsoi do katayadan toniba montok hopod sinding.
Ontok 1973, nopili isido montok mobi do Luxembourg sabaagi Grand Duchy om mingoos do mongulit kawagu kalantayon toun pogulu id pogun sondii id suang Pialaan Sinding Eurovision. Mantad dii, nakaampayat nogi isido do katayadan tanaru do mamaampayat okon ko' momooboros sandad di mobi do pogun id pialaan dii, kaampai no i France Gall (bontugan toun 1965) om i Vicky Leandros (bontugan 1972). Pialaan 1973 nokosiliu pialaan tolu pakayaan montok sinding-sinding i mantad di nokoingkawas sabaagi klasik Eurovision: "Tu te reconnatras" di David, kosuangan Sepanyol "Eres t", om "Power to All Our Friends" do United Kingdom, i pinosolimbou di Cliff Richard. Onom mato pialatan do taang kotolu mantad David, minanantu do kalantayon Luxembourg di kumoduo i mogisusuhut.
Kalapas pialaan dii, tuminimpuun yau do minimpanau id pointongkop pomogunan. Poingion isido id Turki oruhai, minangarakam nogi isido do duo single id boros Turki om iso album om nakaanu nogi piipiro gaa' id pogun dii. Guminuli isido id Eurovision ontok pialaan 1979 i pinaharo id Jerusalem, montok timpu diti mobi yau do boros sandad dau, Perancis miampai sinding "Je suis l'enfant soleil". Insan po kawagu ii nopo nga pomongo do tolu penjuru di apatat, miampai kosuangan do Israel "Hallelujah" i minangada' do kalantayon id kinoyonon sondii om minongiduan i David id taang kotolu. Tuminimpuun isido minimpanau id France ontok 1980-an.
Id pialatan 1982 om 1983, pinitilombus dau o buruon muzikal dau id Norway. Ontok 1987, tuminingkod isido mantad muzik nga guminuli kawagu isido ontok 2003. Ontok 2005, minonondig isido id festival montok do kinouliton ko-50 do Pialaan Sinding Eurovision, pinaharo id Copenhagen hinonggo minomonsoi isio kosolimbahan bontugan do Eurovision 1972 "Aprs toi". Nokotindapou isido do kosolimbahan muzik potilombus do Soduontong Radio Turki (TRT) pogulu pinosolimbou miampai potilombus o Final Eurovision 2009 miampai di Johnny Logan (bontugan ESC 1980, 1987). Tumanud ESCRadio.com, ontok 2011, pinalabus di David o sinding kinalantayon 1973 dau id versi kawawagu, pinungaranan do "Tu Te Reconnatras (Encore Une Fois)". Miampai di Mave O'Rick, artis pop Jerman, pinalabus dau o single comeback "International" ontok koowian do 2015, pinosogu do Song Contest Consulting sabaagi calun montok do Austria, (Jerman) om San Marino montok do Pialaan Sinding Eurovision 2016.
Ontok 2017, kalapas pinirubaan au tinomod id Austria, Anne Marie David, tuminombului do Bury St Edmunds id Suffolk om maya mongunguridong explore Bury St Edmunds James Sheen, noilaan dau susuyan do santo penaung kumoiso Inggeris, Raja Edmund. Orohian kopio isido do susuyan Raja Edmund, tuminimpuun isido kumaraja' miampai di Jean Musy, songulun komposer montok monupu muzikal Oratorio tumanud do tangon Raja diti i nokosiliu do Santo. Pinosolimbou o Oratorio id Boulogne-sur-mer i timpuunon nogi om insan po kawagu id Amboise, Perancis. Kalapas panapadan sabap do covid, nooputan kawagu gama om nokoindalan lobi osikap ontok toun 2023, minamalan yolo versi boros Inggeris di poimponu i posolimbahan id kampung nontodonon Santo dii, montok Milau 2024 id Ponimungan (gorija) St Mary.
Ansyari Lubis (nosusu ontok 29 Madas 1970 id Tebing Tinggi, Sumatera Utara) nopo nga maamamain buul do Indonesia. Koubasanan nopo nga mamain isio sabagi maamamain tanga menyerang. Baino nopo, isio nopo nga mongunguhup momoluda do PSS Sleman.
Gamasi (career) antarabansa
Koumbal isio mamain montok tinimungan buul sipak kabansaan Indonesia ontok 1990-an. Minampayat isio ababayan antarabansa miampai Pasukan Kebangsaan Kanan id Pra Olimpik, Piala Kemerdekaan om Sukan Sea.
Nokopomonsoi i Lubis do 29 penampilan montok tinimungan buul sipak kabansaan Indonesia mantad 1995 gisom 1997.
Simbong nopo nga iso kakamot atarakas i milantaid toiko haro i amu pokuon id tolingo. Kogumuan tulun i momoguno simbong nopo nga tondu on ginuno nogi iti simbong montok koubasanan id timpu misuai.
Arab Saudi, ointutunan sabaagi Kolunduan Arab Saudi (KSA), nopo nga pogun id Asia Kotonobon om Kosilahon Tengah. Ii nopo nga papahangkum soboogian tagayo Semenanjung Arab om kiginayo 2,150,000km2 (830,000sqmi), poposiliu dii pogun kolimo bobos agayo id Asia om bobos agayo id Kosilahon Tengah. Miwolit ii miampai Rahat Taragang ponong id kotonobon; Jordan, Iraq, om Kuwait ponong koibutan; Teluk Parsi, Bahrain, Qatar om Emiriah Arab Miiso ponong kosilahon; Oman ponong id kabaatan kosilahon; om Yaman ponong id kabaatan. Teluk Aqaba id koibutan kotonobon popitongkiad do Arab Saudi mantad Mesir om Israel. Arab Saudi nopo nga pogun tontoisoon miampai garis kotogisan poingompus Rahat Taragang om Teluk Parsi, om kogumuan nopo bontuk muka bumi nga mantad gana togis otuu, tanah osiriba, stepa om konuluhon. Ibu negara om kakadayan tagayo nopo nga Riyadh; kakadayan oponsol di suai kohompit no Jeddah om duo kuta bobos obitua id suang do Silam, Mekah om Madinah. Miampai populasi kiikiro 32.2 riong, Arab Saudi nopo nga pogun kaapat di bobos ogumu mogigion id pomogunan Arab.
Aragang nopo nga nonggo-nonggo iso wotik id piipiro wotik di miagal id frekuensi silau di bobos osiriba o okito do momoguno mato tulun. Silau taragang nopo kiharo kiro - kiro 630 -760 nanometer o julat ninaru do lakun. Frekuensi id bobos tosiriba diti roitan sabaagi inframerah.
Aragang nopo nga wotik primer aditif om nogi wotik pomogonopo montok wotik sian. Suai mantad di, wotik taragang nogi nga roitan sabaagi wotik primer subtraktif id iso- iso timpu om somoonu do kakal i do pibaabarasan id piipiro kolibrarian okon simbakuro; sundung do ingkaa, wotik- wotik sian, magenta om osilou do baabaino lobi nogi di do osomok do wotik primer subtraktif kopiipio di nokito momoguno mato. Mantad di, noguno iti id suang percetakan wotik moden.
Iso nopo mantad kogunoon wotik aragang sabaagi wotik primer aditip nopo nga okito id model wotik RGB. Sabab do wotik aragang nopo nga okon ko iso wotik di opiawai kumaa wotik sondii, kopogiralatan wotik di sumuku do wotik aragang nga okon no ko iso spesifikasi wotik di kotunud. Montok paasil wotik- wotik di kotunud, i nopo wotik aragang nga minog do potokripon mantad sudut liwang wotik miagal ko sRGB. Miagal di gunoon id monitor komputer om skrin television, mogiisuu'suai o wotik aragang, nga piipiro sistom milo momoguno ponginsanangan wotik.
Nulu Ararat (boros Turki: Ar Da; boros Armenia: ) toi ko' i ointutunan nogi sabaagi Nulu Masis. nopo nga iso nulu kitapui pendam i kisalju id pogun Turki. Kiharo duo timpak nulu dilo mibagal do Ararat Agayo om Ararat Okodo. Ararat Agayo nopo nga timpak bobos takawas id Turki om koinsanani Tana' Tinggi Armenia i kikinawas do 5,137 meter (16,854ka) om kinawas do Ararat Tokodo nopo nga 3,896 meter (12,782ka).
Garis longkod massif Ararat nopo nga 40 kilometer (25bt). Gontob do IranTurki nopo nga poingion id doros do kosilahon mantad Ararat Tokodo. Id kinoyonon dilo, pinoindalan o Konvensyen Tehran 1932 inonggo pinaharo o kinowoliho' gontob id pialatan duo pogun i mongobi kumaa Turki. Mantad pibatasan dii, pinasaga o Turki do mion id kinoyonon rusuk kosilahon Ararat Tokodo.
Id suang koubasanan KristianYahudi kiharo pionitan do Nulu Ararat miampai "Konuluhan Ararat" inonggo tumanud do kitab Kejadian, bahtera Nuh nopo nga minundorong hilo kalapas do nokotimbaba do liyud di araat kopio i nokoontok id tana dii. Kitonggungan di oponsol nogi o nulu diti id suang koubasanan om nasionalisme Armenia loolobi po sabaagi timpak rurubpuon i apangkal montok nontodon do tinaru Armenia om pangakup do iso Armenia Raya, Milo nogi do okito ilo id jata pogun diolo.
Nulu diti nopo nga iso kawo stratovolkano poligenik i kiginayo koiyonon do 1,100km2 (420bt2) sinuku dau nopo nga sinodu mantad iso dompok kumaa iso dompok di suai. Kalanakan do <a href="https://ms.wikipedia.org/wiki/Salji" rel="mw:ExtLink" title="Salji" class="cx-link" data-linkid="129">salji</a> id timpak kaanu monginsiriba do timpak gisom siniriba 5,125m (16,814ka). I lobi kosudong nopo nga haro duo timpak di apangkal:
Koduuduo timpak diti nopo nga minsodu do 13 kilometer (8.1bt) do iso gaang agayo i poinnaru mantad ponong koibutan kumaa id kabaatan i naasil mantad sesaran i nokoontok id rinantai do pomogunan.
Noyn idznowm e' Araratits karya Ivan Aivazovsky (1889, Koimoton Negara Armenia) kopokito paganakan Nuh dumarapas do dataran kaki nulu Ararat i notolikudan diolo.
Bahtera nabi Nuh pinoboros do duminapit id iso "konuluhon Ararat" (Boros Ibrani:  , hare ararat) tumanud panandatan ko-4 bab ko-8 Kitab Kejadian Genesis 8:4.Tongonawayaanwan om cendekiawan Injiliyah nakaakun do ilo nopo nga lobi kinomi kumaa kinoyonon Urartu, i lobi alaab maamaso do pinadalin iri, sundung po au po natagak ilo mantad kotumbayaan maamaso tulun Armenia mulong do okuri po ma.
Kaa'kaka tinaru Armenia
Ararat from Ejmiatsin mantad Yeghishe Tadevosyan, lukisan catan. 1895.
Tumanud di Patmut'yun Hayots pinokarya di Movses Khorenatsi, haro iso tangon kokomoi nontodon do tulun Armenia kalapas kaka i Nabi Nuh om paganakan dau nokalantoi mion id kinoyonon nulu dii kalapas do natampasi mantad liyud tagayo. Noilaan isio do kiharo ogumu managaki, iso nopo mantad dii nga i Hayk tanak di Yafet i nakalantoi suminagaod di Raja Nimrud om guminuli minongimpuhun do koposion wagu id gakod nulu dii; mantad diti no do nointutunan do iso nulu suci. montok bansa Armenia i monindu do yolo nopo nga alaid no poingion hiti.
Kotumbayaan diti nopo nga nokotilombus id suang pomusarahan nasionalisme romantik tulun diti ontok hinotusan ko-19 inonggo nosiliu iti do gonding pogun kinosusuon tulun Armenia i abantug. Nogi, nosiliu ilo do gonding kinoinggoritan i nopurimanan do koompinaian bansa id kinoyonon Kotonobon i nounsub maamaso pamataian songgumu-gumu i nokoontok ontok tontok Uthmaniyah om montok mokianu tana sanganu diolo i nimaan saladai ontok dilo.
Arca Harihara Majapahit, piomungan do a Siwa om Wisnu sabagaai do popokito Kertarajasa. Poingion id Candi Simping, Blitar, dondo nopo nga' nosiliu koleksi Muzium Nasional Republik Indonesia.
Arca nopo diti nga' hogot id boros Indonesia ii sumuku do patung di kaanu popokito iso-iso entiti poimbida, koubasan nopo nga' tulun, kinaantakan, tayam, toi ko' kakamot sidilo (philosophy). Tudu nopo nga' montok do panakalambang. Id Malaysia, hogot patung om murti nopo nga' lobi insaru do gunoon.
Kinapamansayan do arca nopo nga' kitudu sabaagi do media kotumbayaan, toi' ko' sarana montok sumambayang kumaa kinorohingan toi ko'dewa-dewi. Id Indonesia, arca nopo nga' notumbayaan do kiharo rati di poimbida mantad patung suai i koubasan do kibontuk totus seni ii kirati do iso kolumison. Mantad dii, proses momonsoi iso arca nopo nga' okon ko' osuhatan miagal do momonsoi iso patung koubasan.
Arca Bodhisattvadevi Prajnaparamita - Dewi Buddha kebijaksanaan, kakamot koleksi id Muzium Nasional Republik Indonesia. Prajpramit kirati do "Kesempurnaan Transenden Kebijaksanaan" id suang do Mahyna Buddha ii minaganu do gamut om sinumuni id suang do dinasti Jawa kuno; Sailendra maamaso hinotusan ko-8.
Tumanud etimologi, hogot arca nopo diti nga' gunoon montok sumuku kumaa patung ii naanu mantad hogot id suang do boros Jawa Kuno  (rca) 
ii kirati do "kohoroon" toi ko' "timot" ii popokito do iso-iso entiti poimbida ii winonsoi mantad do watu. Koubasan nopo, arca nopo nga' kopokitanan do tulun, tayam, kinaantakan toi ko' kakamot sidilo (philosophy).
Pomogunaan hogot arca nopo nga' koubasan kopio gunoon do tinaru Hindu om Buddha id Indonesia. Tinaru Hindu, Buddha om Jain id India om pogun-pogun suai m(kohompit no Malaysia om Singapura) oubas do momoguno hogot diti tumanud do Sanskrit ii otutunan sabaagi do  (mrti) dan
 (pratima) ii kirati do "timot", "koulayan", toi ko' "kopokitanan do gusod toi diwa".
Koubasan nopo, arca diti nopo nga aiso id candi. Candi nopo nga milo haro iso arca, nga iso arca nopo nga au po oilaan haro id candi.
Kiwaa tolu kawo arca tumanud do kualiti mamarayou dau miagal do:
Arca Istadewata, arca di sinanganu do soosongulun, gisom kaanu oiton id nonggo-nonggo.
Arca Kuladewata, arca di sinanganu do isoiso paganakan, koubasan haro id walai.
Arca Garbadewata, arca i royohon do tongotulun, id konteks do tulun ginumuan.
Murti nogi nga pantangon kopio id suang do ugama Buddha, lobi-lobi po mazhab Mahayana maamaso sumambayang, sabaagi ontokon do royohon toi ko' fokus meditasi. Paarayahan murti nopo nga unsubon kopio id suang do Hindu om Buddha, lobi-lobi no maamaso Dwapara Yuga, miagal do i noroitan id suang do naskah Pacaratra. Id suang do kotumbayaan Buddha, arca Buddha Gautama nopo nga roitan sabaagi Buddharupa.
Kopokitanan Dewa Brahma sabaagi kitulu apat
Arca dewa, dewi, toi ko' boddhisatwa koubasan no gunoon id ponginlumis di apagon om mewah, miagal do jamang, jatamakuta (mahkota), subang (nanting), cincin, golang, kelat bahu, upawita, pending, pongogos tian, pongogos tawak, pongogos pakou om golong gakod. 
Au miagal do patung koubasan i winonsoi miampai obibas tumanud kosionuan do momomonsoi patung, arca dewa-dewi, buddha, bodhisattwa toi ko' makhluk spiritual pointantu nopo nga haro kowoowoyoon di roitan sabaagi laksana, i kirati do atribut toi ko' kakamot-kakamot pointantu i noit do arca diti sumiliu do kowoowoyoon dau. Laksana nopo diti nga nopogiu'upakatan no id suang do ikongrafi inus Hindu om Buddha.
Id siriba nopo nga laksana toi ko kowoowoyoon atribut dewa-dewa toi ko' lundu spiritual suai:
Shiwa: Haro mato kotolu id budal, id mahkota dau nopo nga haro tulan misawang om tengkorak i roitan sabaagi Ardhachandrakapala, upawita (tali kasta) tulanut naga, momoguno do cawat kulit harimau i pinokito miampai ukiran tulu om tikiu do harimau id po'o dau, haro apat longon i mogoit do atribut, i otutunan sabaagi do trisula, aksamala (tasbih), camara (pongugad langau), om kamandalu (kendi). Wahana (sasakayon) nopo nga Nandi.
Wishnu: Momoguno do mahkota abantug jatamakuta, kiwaa apat longon i mogoit atribut, i otutunan sabaagi do chakra (piringan cakram), cengkha (cangkang kakahut kitalad), gada, om tua' toi ko' kuncup bunga padma. Wahana nopo nga Garuda.
Brahma: Haro apat tulu id monikid pisuk mato tongus, momoguno do mahkota abantugjatamakuta, haro apat longon i mogoit do atribut i otutunan sabaagi kitab, aksamala (tasbih), camara (pongugad langau), om tua' toi ko' kuncup bunga padma.Wahana nopo nga Hamsa (angsa).
Agastya: Shiwa id kohinoon dau nopo nga sabaagi resi brahmana pertapa, kopokitanan nopo nga sabaagi kusai totuo di kiganggut om agayo tian, mongigit do aksamala, kamandalu, om trisula.
Ganesha: Putra Shiwa i kitulu do godingon diti nopo nga pinokito sabaagi haro apat longon miampai longon tolikud nopo nga mongigit do aksamala om kampak, om longon id gulu nopo nga mongigit do mangkup i siopon do belalai dau, miampai goding di pinutul.
Durga: Sawo di Shiwa diti nopo nga insaru koimbulai sabaagi do Mahisashuramardhini (mamatai do lembu asyura) om posisi monindas do raksasa lembu. Pokitonon isido sabaagi tondu di olundus id suang do rasuk kogoyoon miampai walu longon toi ko' hopod om dua, om mongigit do mogikaakawo senjata miagal do gayang, kolid, dangol busur pindong, tua' pindong, chakra, cengkha, om longon i mongonggom do tobuk di Mahisashura om mamagayat do tikiu dau. Wahana nopo nga Singa.
Laksmi: Sawo di Wishnu nopo nga dewi koimogoton om kolinuudan. Pinokito sabaagi songulun tondu tolundus miampai rasuk kogoyoon om haro duo toi ko' apat longon i mongigit do padma (tolipuk taragang).
Saraswati: Sawo di Brahma diti nopo nga dewi toilaan om koinusan. Pinokito sabaagi songulun tondu tolundus miampai rasuk kogoyoon om haro apat longon i mongigit do kakamot tuunion sitar, aksamala, om kitab lontar. Wahana dau nopo ngahamsa (angsa).
Wairocana: Buddha ponguasa longkod zenith pinokito sabaagi Buddharupa id suang do posisi bersila toi ko' poinrikau mudra (kowoowoyoon longon) dharmachakra mudra toi ko' witarka mudra.
Awalokiteswara: Momoguno do mahkota abantug jatamakuta i haro ukiran do Buddha Amitabha id taatanga, kilongon duo toi ko' apat i mogoit do atribut tua' toi ko' kuncup bunga padma.
Maitreya: Momoguno mahkota abantug jatamakuta miampai ukiran stupa id taatanga.
Prajnaparamita: Dewi kabaalan buddha diti pinokito sabaagi songulun tondu tolundus miampai rasuk kogoyoon om poinrikau id suang do posisi tolipuk miampai mudra dharmachakra (monurug ruda dharma). Longon gibang dau nopo nga maganu do guas bunga tolipuk hinonggo id sakai dau nopo nga haro naskah lontar kitab Prajnaparamita sutra.
Arja (Balinese: ), ointutunan nogi sabaagi Opera Bali, nopo nga iso bontuk Teater Bali ointutunan i papaamung do roromu opera, sayau om drama. Winonsoi ii ontok 1825 montok ababayan momolobong songulun putera Bali. Ii nopo timpuunon po, kono nopo dau nga oinsanan kusai, nga mantad nopo di hinotusan ko-20, oinsanan i poposolimbiu (kaampai no i mingkono sabaagi kusai) nopo nga tondu.
Susuyan Panji nopo nga kakamot plot i bobos oponsol. Mantad di hinotusan ko-20, popokito nogi o kosolimbahan Arja do mitologi Bali om legenda om nogi susuyan mantad India (Mahabharata om Ramayana), China, Arab, om ii nopo kawawagu nga, susuyan-susuyan mantad kotonobon om Indonesia kontemporari.
Sinding om gura sayau di kigaya nopo nga ompoton miampai muzik gamelan om pomoinon momoguno duo tuunion zither poring i lohowon do guntang.
Armenia (boros Armenia:  Hayastan), toi ko' ngaran poimbida' Republik Armenia (boros Armenia:  , Hayastani Hanrapetut'yun) nopo nga iso pogun ii poingiliu id kabaatan konuluhan Kaukasus pialatan do Laut Hitam om Laut Kaspia id Asia Kotonobon. Toinsanai nosorili do tana. Pogun diti nopo nga miwolit do pogun-pogun Asia suai miagal ko Turki id kotonobon, Artsakh om Azerbaijian id kosilahon miampai Iran om Nakhichevan id koibutan. Mulong pia do ingkaa, pogun diti nopo nga kiiman-imanon do tumanud Kesatuan Eropah.
Yang Berhormat Datuk Arthur Joseph Kurup (nosusu 4 Magus 1982) nopo nga songulun puru komisiwal Malaysia kiraha do Kadazandusun. Isio nopo baino nga Monguunguhup Panalad Pomutanaman om Kapanamangan Taakanon Malaysia ontok 12 Momuhau 2023 om nogi Puru Parlimen Pensiangan mantad po do Penggal Parlimen Malaysia ko-14. Id nayatan simpung, isio nopo nga Presiden Simpung Bersatu Rakyat Sabah (PBRS) ii no iso simpung komponen Barisan Nasional.
Nakaanu isio do Ijazah Sarjana Muda Undang-undang om Ijazah Sarjana Undang-undang id Bond University, Australia. 
Sumusuhut, minomupus isio do ponudukan Seterusnya do Ijazah Sarjana Kobodian Sompomogunan om Kousinan id University of Queensland, Australia. 
Pogulu diti, kumalaja i Arthur sabaagi do Upisor Papadagang om Undang-Undang id Pertubuhan Perdagangan Dunia (WTO) id Geneva, Switzerland pogulu minuli Malaysia. Kuminalaja nogi isio sabaagi Pengarah id Lembaga Pombongunan Bandar om Kawalayan Sabah.
Nosusu om pinagayo i Nery id Cagayan de Oro mantad paganakan muzikal. Koduo-duo molohing nopo molohing dau nga modsisinding. Minomonsoi isio kosolimbahan di koinsan nogi id dumbangan ginumuan ontok di walu nogi toun, id nombo minonondig isio "Fly Me to the Moon" id karamayan debut do pinsan dau. Sundung do ingkaa, au daa i Nery kipomusarahan kokomoi kareer music ontok dii.
Tuminimpuun isio monupu sinding miampai tosudong ontok id sikul takawas isio, om nokotorimo nogi pinludaan formal do modsinding soira nakaampayat kelab glee id kolej. Suminikul isio doid Xavier University  Ateneo de Cagayan om minanganu major id Psikologi. Pogulu kumalaja miampai poimponu id gana muzik, nakakalaja po isio sabaagi ejen longkod pamalahawan (call center) om nogi mongingia' Inggeris montok susumikul toi ko' mokikinobos do Jepun.
Naampalan i Nery do monondig id ababayan di komedian Wacky Kiray's hilo id Bukidnon, i sumusuhut minopointutun disio kumaa Callalily's frontman, Kean Cipriano i kinopoimogono' do label sondii ontok dii ii no O/C. Ontok totuong tadau kinopintutunan diolo, sinumuang i Nery doid O/C.
Nosusu isio id Edo sabaagi tanak totuo di Asano Nagatomo. Paganakan disio nopo nga rapang do tinimungan Asano i sinakagon utama nopo nga id Hiroshima. Taki dau, i Naganao nopo nga noonuan do jawatan daimy Ako miampai 50 noribu koku. Kalapas napatai Naganao di toun 1671, naanu di Nagatomo o jawatan dii, nga napatau di toun 1675, tolu toun kalapas dii. Sinumoooli i Naganori do tapa dau maamaso kiumul do siam toun.
Di toun 1680, nalantik isido montok mogigit do jawatan Takumi no Kami, momuruan portukangan id padaha (kuut) empayar, nga jawatan diti nopo nga nominal, miahal nogi jawatan suai i pinatahak do samurai maamaso timpu di, om haro no o rati kapamantangan. Sabaagi songulun daimy id kinoyonon di tokoro diti, impiiro isio nolantik kumaa id upis tokoro id Keshogunan Tokugawa. Di toun 1683, nolantik isio kumoinsan sabaagi songulun mantad duo tulun pegawai montok sumiliu luguan walai utusan mantad padaha (kuut) empayar kumaa Keshogunan. Iti nopo timpu kumoinsan disio nokoruba di Kira Yoshinaka, kke kipangkat takawas, momuruan do ababayan ponguludan id Keshogunan, i monuhu do pegawai id suang do kowoowoyoon monorimo tombului toponsol mantad Kyoto.
Maamaso di 1694, noontok isio do toruol serius. Gama do aiso tanak, aiso o nokotungkus maamaso di. Soira apatai songulun daimyo miampai aiso tumungkus, uriason do keshogunan o walai dau, om saladan o tana; mononokodung nopo nga kosiliu do rnin. Montok mongilag do ahal diti, nanu disio o tadi kusai dau Asano Nagahiro, rinoitan do Daigaku, i notorimo di shogun sabaagi tumungkus dau.
Di toun 1701, nalantik isio montok timpu kumoinduo kumaa id upis di miagal. Noroitan do timpu di nopo nga araat pionitan disio miampai di Kira Yoshinaka, om nokoingkawas o pioduhan diolo.
Lobong di Asano Naganori id Sengaku-ji
Id tadau kapatayon disio, minangakang isio do gayang disio om mumbal do mamatai di Kira id Koridor Pines id Tioyon (palace) Edo (baino nopo nga otutunan sabaagi Tokyo). Notogu isio nga au nakaanu minamatai di Kira. Id timpu dii nogi, Tokugawa shgun Tsunayoshi di kolimo nopo nga mongukun disio montok popoindalan do seppuku, i pinoindalan disio kalapas minonuat do hiis kapatayon disio:
Mononokodung disio nopo nga nosiliu do ronin soira sinaladan do Keshogunan o wilayah dau. Id siriba do puruanan di ishi Kuranosuke, sundung po tu miagal di, minonuli yolo kumaa kinapatayon do luguan diolo miampai minamatai di Kira Yoshinaka id walai disio id Edo di 15 Milau 1702. Bagas mononokodung diti notutunan kopio sabaagi apat nohopod om turu rnin, om ponulian diolo kipangkat sabaagi kumoiso mantad di otutun kopio id Jepun.
Benua Asia nopo nga menganjung mantad rulud bujur 28' kosilahon gisom 170' kotonobon mantad rulud lintang 10' kabaatan gisom 75' koibutan. Benua Asia nopo nga darapason do Rulud Artik om Rulud Sartan.
Asia nopo nga nabaagi do piipiro sub-kinoiyonon:
Nakaanu i Asma sarjana muda simbakuro (BSc) dalam Biologi mantad Universiti Nevada, Reno. Sumusuhut nokotorimo isido sarjana simbakuro (MSc) id suang Mikrobiologi mantad Universiti Indiana, Bloomington om doktor sidilo (philosophy) (Ph.D) i poimbida id gana biologi sel om molekul mantad Universiti Nevada, Reno.
Minongimpuun i Asma do gama sabaagi lungkitas id Jabatan Mikrobiologi Perubatan om Parasitologi, Longkod Pengajian Simbakuro Perubatan, Universiti Simbakuro Malaysia ontok 1986. Ontok 1989, nosiliu isido sabaagi saintis tamu id Universiti Tokyo om felow tutumombului id Kolej Perubatan, Hospital St Bartholomew id London ontok 1992.
Profesor Emeritus Dr. Asmah Haji Omar nopo nga songulun i abaal do sistom Boros Malayu om ointutunan sabaagi lundu id gana pamalanan boros. Isido nogi nga Profesor Kerusi Tamadun Tabai Za'ba om Woyoon Institut Tamadun Tabai id Universiti Pendidikan Sultan Idris, Tanjung Malim, Perak. Pogulu, isido nopo nga songulun puru akademik Universiti Malaya mantad di toun 1963 gisom kinotingkadan dau sabaagi Mongunguhup Naib Canselor Universiti Malaya. Suai ko iri, isido nga nokoumbal momuruan do tonggungan sabaagi Dekan Fakulti Boros dan Linguistik om nogi puru Jawatankuasa Tetap Boros Tabai.
Astoronomi nopo nga ponoriukan kokomoi do rombituon. Rapang astoronomi kaampai no do pongintangan, mongintong om popointalang kokomoi do ahal id labus do pogun om id taan do pogun.
Sasabab no do agayo komoyon do astoronomi, pinibaagi dii iti do pipiro rapang. Popibaagian diti kopogilalapau nogi do rapang suai tu awu poh nolimpupusan do monoriuk.
Kinoingkokoton tululu otumbayaan do pogun nopo nga apatau om poimiyo. Iri taan nogo ot minsorili dilo pogun sokukuri do insan dasom sangadau. Haro nogi it kotumbayaan diolo do susuai kararangahai kumaa tokou montok timpu baino. Sami Vodik India otumbayaan do pogun nopo nga kitorigi soginumu do hopod om duo. Soira do otuong, tadau maya ponongsiriba id salat do torigi. It nopo kotumbayaan do Hindu nga pinopoboros do pogun diti binabo do gajah poingkakat soginumu do apat tinan. It nopo gajah nga binabo do buu garagasi. Tulakan nopo do buu garagasi diti nga songinan naga it mampung-hampung id tanga do rahat.
Ateisme nopo nga okon ko iso agama nga iso kotumbayaan do aiso Kinoringan. Kotumbayaan diti kopisulak do teisme, iri no tu kotumbayaan di monorimo do iso Tuhan. Sundung pia do kotumbayaan aiso Tuhan diti haro no mantad id tontok kuno, miagal ko hiza tontok jahiliah, nga id hinotusan ke-19, nokoingkakat oo ateisme sabaagi iso kotumbayaan om ralan momusorou, aasil mantad kobulunun tongo pakar momusorou do momoros aiso Tuhan miampai huyadan diolo kondii. Tokoh-tokoh ateisme it bobos otutunan nopo nga miagal ko ii Friedrich Nietzsche (18441900), om nogi ii Karl Marx (18181883). 
Hogot "Atiesme" naanu mantad boros Yunani  (atheos), ii kirati do "Aiso Kinoringan (Tuhan)". Hogot diti gunoon do tinimungan di au otumbayaan do kaharaan Kinoringan it sasambaaon do tinimungan majoriti id iso-iso kinoyonon. Miampai koburuon do "Kosinggawaan pomusarahan" om kritikan kumaa agama, pomogunoon hogot diti lobi spesifik om oulud. Hinotusan ke-18 nopo nga timpu di kumoiso haro tulun mangakun sabaagi Aties, om Revolusi Perancis nopo nga kaantakan kumoiso id kiwaa sokodung mantad politik kumaa pomusarahan diti.
Huyadan di monokodung do atiesme naanu maya ponginsamakan nawayaan, sidilo (philosophy) om sosial. Iso mantad ogumu rasional di au mangakun do ki-Kinoringan nopo nga aiso emprikal, kobolingkahangan koinggoritan om kobolingkahangan logikal.
Ginumu tulun di kikotumbayaan ateis au okiro sabab koimbulayan do ateisme diti nopo nga mogisusuai. Pogintangan taang global kohompit subjek diti nindalan do Gallup International. Aasil pogintangan diti iti naanu id toun 2015 nakaanu do 11% mantad 64,000 responden mangakun do yolo nopo nga poimponu songulun ateis, om pogintangan gulu it nokoindalan id toun 2012 nakaanu do 13% responden mangakun do songulun ateis. Tumanud nogi do pogintangan diti, tanah Eropah om Asia Kosilaon nopo nga kinoyonon di kiwaa ginumu tulun di mangakun sabaagi aties do bobos togumu. Id toun 2015 nogi, soginumu 61% mogigion id pogun Cina mangakun sabaagi ateis. Tumanud pogintangan "Eurobarometer", soginumu 20% mogigion id European Union (EU) nokoboros do au otumbayaan kumaa kinorohingan toi ko nunu nopo entiti do sambaon.
Friedrich Nietzsche nopo nga iso mantad ogumu ahli sidilo (philosophy) it mongunsub kopio do kotumbayaan ateisme, miampai boros do "Napatai no oo Kinoringan" (Jerman: Gott ist tot). Boros diti nogi ii nakaanu pinagagang do tongoulun kotonobon hiza di. Ahal nogi ii nosiliu sabaai kinotumpuhon do kosimbanan do umat-umat mantad id kotonobon. Au no di berorientasikan Kristian. 
Montok huyadan do kaharaan Kinoringan, sukuo Tuhan
Sabaagi iso korotian, atiesme nga kiwa pounayan toi ko huyadan di kouhup popotolinahas do kotumbayaan ingga kinoringan. Pounayan-pounayan di nopo nga kagal id siriba:
Kaharaan Kinoringan au kogonop do kriteria kaharaanAiso tinan do kinoringan di milo opurimanan do deria om au nogi otorimo do nunu nopo mesin-mesin. Mantad di, kaharaan Kinoringan di kotumbayaan do tulun ginumuan nopo nga khayalan no.
Koinggoritan id pomogunanKobolingkahangan do koinggoritan om karaatan it nadadi id pomogunan popokito do kinoringan miampai sundu takawas dau au otopot. Ahal di popoimbulai do poguhatan, "sokiro nopo do otopot kopio haro Kinoringan nga nokuro tu haro koinggoritan om karaatan id pomogunan?"
Kobolingkahangan LogikalPoguhatan "Haro nangku sundu do Kinoringan momorun do watu di bobos awagat gisom ii Kinoringan kondii nga au kakakat?". Poguhatan diti popokito do kosunduan ii haro id Kinoringan au kaanu kosimbar do logik.
Winorun di tulun oo Kinoringan sabaagi iso medium kouludan sosial di osonong om torigi montok monoguang do kapataion om koinggoritan.
Aiso kopionitan Haro ribu-ribu agama id pomogunan om monikid agama di kiwaa timot Kinoringan kondii om misulak miampai iso om iso. Kodung otopot do haro iso kinoringan do bobos aadil om koilo, kowowoyoo diti au adadi.
Pangantak-pangantak koimbulaian ateisme
Koimbulaian do atiesme nopo nga iso fenomena sosial it nadadi id masyarakat moden. Pangantak-pangantak koimbulaian dau nopo nga miagal id siriba:
Koburuon Laguwagu om SainsMiampai koburuon laguwagu, au nodi tongoulun sumondiu do sundu di haro id Kinoringan montok monoguang do koinggoritan. Koilaan id gana simbakuro kaanu monimbar do ogumu pogutan tongoulun kokomoi alam semesta ii digulu nopo nga nuru do Kinoringan sabaagi medium sisimbar.
Korotian Sosial-ProgresifKorotian sosial progresif momoros do adat om norma id suangmasyarakat nopo nga iso ahal di kaaanu sumimban tumanud kapamanahan timpu. Lobi-lobi po, tinimungan diti manaandak do nilai kawawagu om monginraat do nilai-nilai di laid. Miampai pomusarahan do agama nopo nga iso mntad kompenen masyarakat di milo sumimban, om tulun di kiwaa po goos migit do agama nopo nga tulun di kiula "konservatif" iso nilai negatif id tinimungan koulunan di dondo.
Pangantak MoralitiOtumbayaan oo aties do moral au nuru kiharo mantad kopurimanan di modosi do neraka om lumansan do koposion id syurga. Tinimungan aties otumbayaan do kaanu oo tulun momonsoi ahal di osonong toi ko araat miampai au nuru kiwaa Kinoringan toi ko syaitan.
Athens Kuno nopo nga iso negara kota di agaras kopio om longkod pinsingilaan di poingaran-ngaran om tadon nogi di Akademi Plato om Lyceum Aristotle. Nokoinlaab o ponukuan o kinoyonon diti sabaagi kotimpuunon do peradaban Kotonobon, tu soboogian nopo do kinalantayon koubasanan om komisiwal nga ontok ke-5 SM om ke-4 SM id Benua Eropah di noilaan ontok dii. Tinungkusan era klasiknya kakal do ajalas id bandaraya diti, om pinagambal maya piipiro monumen om karya inus kuno. I poimbantug nopo nga bongunan Parthenon id sawat do Akropolis ii no tu mercu tanda epik montok paradaban do kotonobon . Athens nopo nga tuan walai montok Sukan Olimpik moden di kumoiso di toun 1896, om ontok toun 2004, Minanambut ii do Sukan Olimpik Musim Panas om nokoguli miampai kinalantayon bobos poimbantug.
Pingromos o Athens id toinsanan arah dataran tanga Attica, asaru sukuon sabaagiLembangan Attica, di naantob do Nuluhon Aegaleo id kotonobon, Nuluhon Parnitha id koibutan, Nuluhon Penteli Koibutan Rahat, Nuluhon Hymettus id Kosilahon, om Teluk Saronic di Kotonobon daya. Nokoburu o Athens gisom Athens telah berkembang sehingga nokopuli do oinsanan rinantaion panakasabab do kosunian sumusuhut id hiza dobontol apagon. Geomorfologi Athens panakasabab do nunu i roiton penyongsangan suhu di nontodon do soboogian kobolingkahangan ririnomos tayub di notimbaba do bandar raya wawagu diti. (Los Angeles di kiwaa di miagal,nga kotimbaba ahal dii nogi.)
Kowoowoyoon do atom helium
Kopokitanan sampapas kosudong kokomoi struktur atom helium. Kotuongon tawan elektron nopo nga' misudong do kamiran garis okito id fungsi kebarangkalian orbital elektron di kumoiso. Nukleus atom ii pinoingayo diti nopo nga' kikowoowoyoon do skematik, miampai proton di kiwotik buragang om neutron kiwotik osohug. Miampai nyata, nukleus (om fungsi gelombang monikid nukleon) nogi kibontuk do sfera miampai kisimetri. (Haro pisuayan montok kes-kes nukleus kompleks.) 
Pomoogian kawo
Pomoboogian tokoro di noiktiraf id suang unsur kimia
Id gana do kimia om fizik, atom (Boros Yunani)  toi ko' tomos nopo nga' kirati do "amu milo boogion") nopo nga' zarah bobos tokoro ii milo onuon id suang do roromu kimia miampai amu monimban do kowoowoyoon kimia dau. Hogot atom nopo nga' kirati do zarah amu milo boogion di bobos tokoro ii milo onuon, nga' kalapas hogot dii nakaanu rati khusus id simbakuro, atom-atom di norubaan milo boogion po kawagu om otutunan sabaagi zarah subatom.
Kogumuan atom nopo nga' haro tolu kawo zarah subatom ii papatantu do kowoowoyoon id soliwan:
elektron, kiharo cas negatif om nogi bobos tokoro mantad kotolu-tolu zarah diti
proton, kiharo cas positif om lobi kurang 1836 kali lobi agayo mantad do elektron; om
neutron, aiso cas om lobi kurang 1839 kali lobi agayo mantad ko' elektron.
Proton om neutron nopo nga' miamung mombontuk do nukelus atom ii opidot om agayo, om piomungan diti nopo nga' lohowon sabaagi do nukleon. Elektron-elektron diti mombontuk tawan elektron di lobi agayo id posorili do nukleus.
Monikid atom nopo diti nga' mogisuusuai ginumu do zarah-zarah subatom. Ginumu proton id suang do atom ((lohowon sabaagi numbur atom) papatantu do roromu atom dii. Mantad do roromu-roromu di miagal dii, ginumu neutron nogi nga' milo misiisimban, om iri papatantu do isotop roromu dii. Ginumu proton om neutron id suang do nukleus atom nogi nga' milo sumimban, maya pamalapakan nukleus, pelakuran nukelus om koromukon radioaktif. Ginumu elektron di kipionitan do isoiso atom nopo nga' bobos osonong do sumimban tu' tenaga di osiriba di gunoon montok mongogos do monikid elektron.
Atom nopo nga' neutral maya elektik sokiro haro ginumu proton om elektron di miagal. Atomm ii nakawaya pongingkurian toi ko' pomoruhangan do elektron nopo nga' lohowon sabaagi do ion. Elektron di bobos tosodu mantad do nukleus milo poolihon kumaa atom di miinsomok toi ko' miilang do atom suai. Maya mekanisme atom diti nopo nga' haro pikagasan ii sumiliu do molekul om kawo suai do sebatian kimia miagal do hablur kirangkaian ionik toi ko' kovalen. Montok gas om piipiro cecair om pepejal molekul (miagal do waig om gula), molekul nopo nga' pomoogian do jirim bobos tokoro ii popotindohoi do kowoowoyoon kimia; nga', haro nogi ogumu po pepejal om cecair mantad do atom-atom, om aiso suang do molekul mitongkiad (poomitanan nopo nga' tusi, watu om logam cecair om pepejal). Kogumuan molekul nopo nga' owonsoi mantad mogikaakawo atom; poomitanan nopo nga' molekul waig di owonsoi mantad piomungan duo atom hidrogen om iso atom oksigen. Piipiro kawo molekul (miagal di roromu molekul gas di amu kobontuk do sebatian, miagal do helium), owonsoi mantad iso kawo do atom.
Atom nopo nga' blok impohon pamansayan id suang do kimia, om nogi terabadi id suang do tindak balas kimia.
Nawayaan Koinlaaban Model Atom
Hogot atom nopo nga' naanu mantad boros Yunani ii kirati do iso ii amu no milo do babakon.Democritus (460 - 357 S.M) nopo nga' tulun kumoiso di pinopointutun do konsep atom. Iti nopo nga' kopiagal do teori Dalton di pinopoilo do atom nopo nga' zarah bobos tokoro om amu no milo piboogion.
Ilo nopo nga' puru kimia ii minanahak kouhupan id suang koinlaaban model atom:
Atom karbon miampai numbur atom 6 nopo nga' haro nuludan elektron K = 2, L = 4, om haro 4 elektron valens om kaanu mombontuk apat kogos kovalen, om nogi milo pokitonon id suang rumus Lewis sabaagi dilo, miagal do montok CH4.
apat kogos kovalen mantad molekul metana
Suai ko' iri, karbon nopo nga' milo mombontuk kogos miampai atom karbon suai do mombontok rantai akrbon di poingukab toi ko' poinsompon, poinrilit. Poomitanan nopo rantai karbon nga' milo intangan id suang do rumus struktur:
rantai poingukab rantai poingukab om mirapang
Dondo nosimbar no nokuro ginumu senyawa karbon irid idi ginumu hali pia ginumu kawo roromu pomobontuk nopo nga' okuri.
Atom id suang do sidilo (philosophy)
Idea nopo kokomoi kakamot nga' mantad do unit pointantu nopo nga' idea di nakalaid no, ii haro id kogumuan koubasanan dongulu-gulu miagal do Greek om India. hogot "atom" nopo nga' winonsoi do puru sidilo (philosophy) Yunani purba. Hali pia miagal di, tua pomusarahan diti nopo nga' poingimpohon do pomusarahan sidilo (philosophy) om laguwagu om okon ko tumanud do bukti om ponoriukan. Totus mantad dii, tua' pomusarahan diolo kokomoi poingkuro upa atom kowoowoyoon NOPO NGA' amu otopot. Amu nogi yolo kaanu popotumboyo toinsanan tulun, mantad dii, tutumanud atom nopo nga' iso mantad piipiro teori kokomoi kowoowoyoon jirim di misaing. Antakan di hinotusan ko-19, notorimo om pinoinsonong nogi idea di maya do tongosaintis, soira koinlaaban simbakuro kimia nakapaasal kinabantalan di kaanu no potolinahason maya konsep atom.
Teori koiso tumanud do bukti
Mogikaakawo molekul om atom miagal di pinokito is duang do buuk 'Satu Sistem Baru Sidilo Kimia' '(1808) sinuat di John Dalton
Ontok di timpuunon toun 1800-an, John Dalton minomoguno konsep atom montok popotolinahas nokuro unsur nopo nga' isaru manahak tisuli id suang do nisbah numbur tokoro (hukum mogikaakawo perkadaran). Sabaagi poomitanan, haro duo kawo oksida timah: iso nopo nga' 88.1% timah om 11.9% oksigen om ii suai nopo nga' 78.7% timah om 21.3% oksigen (timah (II) oksida om tin dioksida monikid tiso). Iti nopo nga' kirati do 100g tin nopo nga' maimung miampai 13.5g toi ko' 27g oksigen. 13.5 om 27 nopo nga' mombontuk do nisbah 1:2, iso nisbahh numbur bulat tokoro. Iti nopo nga' wotik koubasanan id suang do kimia ii pinoposogu di Dalton do roromu-roromu manahak tisuli id suang gandaan numbur bulat unit diskret-toi ko' id boros suai nopo nga' atom. Id suang do kes oksida timah, iso atom timah nopo nga' miamung miampai iso toi ko' duo atom oksigen. 
Otumbayaan nogi i Dalton do teori atom nopo nga' milo popotolinahas nokuro waig nopo nga' moniop do gas-gas di mogisuusuai id suang do perkadaran di misuai. Sabaagi poomitanan, nokoilo idiso do waig nopo nga' monosop karbon dioksida lobi osonong mantad ko' monosop do nitrogen. Minanahak i Dalton do andaian hipotesis diti sabap do haro pisuayan do jisim om tatarajah zarah monikid gas, om molekul karbon dioksida (CO2) nopo nga' lobi aagat om lobi agayo suai ko' molekul nitrogen (N2).
Koguraan Brownian
Ontok di toun 1827, songulun puru botani, Robert Brown nopo nga' minomoguno mikrosop montok mogintong butiran debu ii poinghampung id suang do waig om nakaanu do iri nopo nga' minggura miampai olias, iso fenomena ii otutunan sabaagi do "gerakan Brownian". Iti nopo nga' sabap do molekul waig nopo nga' manahub do butiran merata. Om ontok di toun 1905, Albert Einstein pinopobukti realiti molekul om koguraan diolo miampai pinapaasil do analisis kumoiso fizik statistik montok koguraan Brownian. Songulun puru fizik Perancis, Jean Perrin minomoguno do gama Einstein montok momonsoi poniisan montok papatantu jisim om dimensi atom, om miampai muktamad pinoposah do teori atom Dalton.
Kinorubaan do elektron
Ujian GeigerMarsden Atas: Hasil dijangka: Partikel alpha melalui menerusi model puding plum bagi atom dengan lencongan minima. Bawah: Hasil dilihat: sebilangan kecil partikel dilencongkan oleh tumpuan caj positif bagi nukleus.
Songulun puru fizik J. J. Thomson minonipong do jisim pancaran katod, pinopobukti do iri nopo nga' obontuk mantad do partikel, nga' 1800 kali ganda lobi agaan mantad ko' atom bobos tagaan, hidrogen. Miampai dii, iri nopo nga' okon ko' atom, nga' partikel wagu, partikel sub-atom koiso di norubaan, ii roitan sabaagi do "corpuscle" nga' pinungaranan kawagu do elektron, sempena partikel di naaga di George Johnstone Stoney ontok di toun 1874. Pinopobukti nogi isio do iri nopo nga' miagal miampai partikel di nakaasil do kakamot fotelektrik om radioaktif. Iri nopo nga' oruhai do nopurimanan do partikel ii mogoit do arus lotirik id suang do wayar logam, om mogoit do cas negatif lotirik id suang do atom. Noonuan do Tutungkap Nobel i Thomson montok Fizik 1906 montok ponoriukan dau. Mantad dii, pinopoguli isio do kotumbayaan kokomoi atom nopo nga' jisim partikel ulung, ii amu milo boogion. Thomson nogi nga' nokosilap do minangaga do elektron kicas negatif kijisim do tosiriba nopo nga' tersebar id suang do atom ii kisuang do cas positif di miagal. Iti nopo nga' nointutunan sabaagi model puding plum.
Kinorubaan do nukleus
Ontok di toun 1909, Hans Geiger om Ernest Marsden, id siriba do ponyoliaan di Ernest Rutherford, monghujani pinayanan logam do zarah alfa montok mogintong poingkuro iri mogiuriasan. Minangaga yolo do toinsanan zarah alpa nopo nga' katalib do apanggor miampai okuri kosimbanan, tu' model Thomson nakarait do caj id suang do atom nopo nga' mogiuriasan gisom medan lotirik diolo amu kaanu do manangkangau zarah alfa di ogumu. Hali pia miagal dii, Geiger om Marsden nakaanu do zarah alfa ii pinopesong do sudut di lobi agayo, kolobi do 90, ii sepatutnya kosiliu musatahil tumanud do model Thomson. Montok popotolinahas diti, pinoposogu i Rutherford do caj positif atom pointumpu id nukleus di tokoro id pintangaan do atom. Rutherford pinopiadang do kinorubaan disio miampai iso tembakan pinulu 15 inci om rinumikot kawagu montok mongontok tulun di minonimbak dii.
Kinorubaan do isotop
Maamaso do minongumbal do totus kinoromukan radioaktif, ontok di toun 1913, puru radioaktif, i Fredrick Soddy nokoruba do iri nopo nga' nokitanan lobi ko' iso kawo atom id monikid koilihan id jadual berkala. Hogot isotop nopo nga' winonsoi di Margaret Todd sabaagi ngaran di kosudong montok atom di misuai, i poinsuang id roromu di miagal. J. J. Thompson nogi nga' minomonsoi teknik montok popisuai do kawo atom maya ponoriukan disio kokomoi gas terion, ii minogoit do kinorubaan Isotop stabil.
Model Bohr
Model Bohr montok atom, miampai elektron minomonsoi do "simpokon kuantum" songkirop-mato mantad iso orbit kumaa di suai. Model diti nopo nga' nakalaid no.
Ontok di toun 1913, songulun ahli fizik, Niels Bohr pinoposogu do iso model hinonggo elektron atom naanggap do mintutuk do nukleus nga' milo no momonsoi miagal dii id iso set orbit terhad, om milo sumimpok id pialatan do orbit diti maya kosimbanan diskret tenaga di miagal maya panasapan toi ko' sinaran foton. Pengkuantuman diti nopo nga' noguno montok popotolinahas nokuro orbit elektron stabil (sabap koubasan nopo nga', caj memecuk, kohompit no do koguraan bumulugu, katagakan tenaga kinetik ii pinancar sabaagi radiasi elektromagnet, intangai radiasi sinkrotron) om nokuro roromu monosop om papapancar do sinaran elektromagnet id suang do spektrum diskret.
Kalapas dii, ontok di toun di miagal, minanahak i Henry Moseley do eksperimen pomoruhang ii memihak kumaa teori Niels Bohr. Koutuson diti pinoinsonong do model Ernest Rutherford om Antonius Van Den Broek, ii pinoposogu do atom ii poinsuang id nukleus soginumu caj nuklear positif di miagal do numbur (atom) id suang do jadual berkala. Gisom do ujikaji diti, numbur atom amu noilaan sabaagi do ginumu fizikal om eksperimental. Iti nopo nga' kopiagal do caj nuklear atomik sabaagi do model atom di otorimo gisom dinondo.
Kotolinahasan do pangagasan kimia
Kogos kimia id pialatan do atom diti nopo nga' nokotolinahas di Cilbert Newton lewis ontok di toun 1916, sabaagi interaksi do elektron konstituen diolo. Tu' kowoowoyoon kimia montok roromu nopo nga' oilaan do soboogian ginayo nopo nga' mongohulit diolo sondii tumanud do tilin berkala, ontok di toun 1919, songulun ahli kimia Amerika, Irving Langmuir pinoposogu do iri nopo nga' milo potolinahason sokiro elektron id suang do atom nopo nga' nokopioput toi ko' tinimungan bontuk pointantu. Tinimungan elektron notumbayaan do haro id iso set kelongsong elektron sumorili do nukleus dii.
Koinlaaban id suang do fizik kuantum
Poniisan Stern-Gerlach ontok di toun 1922 nopo nga' minanahak do iso bukti kokomoi kowoowoyoon kuantum atom. Soira pancaran atom perak nakawaya do medan magnet kibontuk khas, pancaran dii ababak tumanud do koguraan do sudut zarah, toi ko' turugan. Sabap do koongoyon nopo nga' rawak,pancaran nopo nga' aaga kopulih id iso barisan. Suai ko iri, pancaran diti nogi nga' ababak kumaa duo boogian, tumanud sama ada turugan do atom noorientasi id sawat toi ko' id siriba.
Ontok di toun 1924, Louis de Broglie pinoposogu do toinsanan zarah okuri ogumu kikowoowoyoon miagal do lakun. Ontok di toun 1926, Erwin Schrdinger, minomoguno idea diti montok popoinlaab model Matematik montok atom ii kikowoowoyoon elektron sabaagi bontuk lakun tolu dimensi, om okon ko' zarah kititik. Totus momoguno iso bontuk lakun montok popokito zarah nopo nga' iri nopo nga' mustahil miampai matematik montok maganu gatang di koontok montok koduo-duo kedudukan om momentum zarah id titik pontantu id timpu pointantu; otutunan sabaagi prinsip aiso kabayaan, ii pinolingkum di Werner Heisenberg ontok di toun 1926. Id suang do konsep diti, montok kotopoton ii pinatahak montok monipong kedudukan soosongulun nopo nga' milo no onuon mantad julat gatang kikoduyaan montok momentum, om sebaliknya. Model diti popotolinahas do pongintangan kowoowoyoon atom di amu milo powonsoyon di model laid, miagal do struktu om pola spektrum montok atom di lobi agayo kopiadang do hidrogen. Mantad dii, model planet montok atom noidu om nalanan do nunu ii kaanu popokkito zon orbital atom sumorili do nukleus hinonggo elektron pointantu kikoduyaan tagayo milo intangan.
Kinorubaan do neutron
Kinoingkakaton do spektrometri jisim pinapasaga jisim atom milo tipongon do otopot. Peranti diti minomoguno do magnet montok popolencong do trajektori pancaran ion, om ginumu pesongan pinatantu do nisbah jisim atom poingadang do cas dau. Songulun ahli kimia, Francis William Aston minomoguno do kakamot diti montok popokito do Isotop nopo nga' haro jisim di misuai. Jisim atom di mogisuusuai montok isotop diti nopo nga' tumanud do ginumu integer, lohowon sabaagi kooturan numbur bulat. Kotolinahasan montok isotop di mogisuusuai diti minagandad do kinorubaan do neutron, zarah kicas om jisim di miagal, miagal do proton, i naanu di ahli fizik, James Chadwick ontok di toun 1932. Isotop nopo antakan dii nga' potolinahason sabaagi do roromu-roromu miampai numbur proton di miagal, nga' numbur neutron di misuai id suang do nukleus.
Pamalapakan, fizik kitenaga takawas om winagat di opidot
Ontok di toun 1938, songulun ahli kimia Jerman, Otto Hahn, sngulun mokiikinobos di Rutherford, mogintong neutron id atom uranium om mangaga montok maganu roromu transuranium. Sebaliknya, eksperimen kimia disio pinopokito do barium sabaagi do totus. Sontoun kalapas dii, Lise Meitner om kamanakon di Otto Frisch pinoposah do totus di Hahn nopo nga' eksperimen pamalapakan nuklear koiso. Ontok di toun 1944, nokotorimo i Hahn do Nobel id gana do kimia. Id tolikud do goos di Hahn diti, sumbangan di Meitner om Frisch nopo nga' amu noiktiraf.
Ontok di toun 1950-an, kinoingkakaton do pemecut zarah versi di lobi osonong om mogigintong zarah pinasapasaga do ahli saint montok momoriuk bagas atom momogura momoguno tenaga di lobi akawas. Neutron om proton nopo nga' aanu sabaagi do hadron, toi ko' komposit zarah di lobi okoro ii lohowon sabaagi do kuark. Model stndard fizik zarah di nokoingkakat setakat dinondo nopo nga' nakalantoi do popotolinahas kowoowoyoon nukleus mantad pogintangan zarah sub-atom om kuasa-kuasa ii mangawal interaksi diolo.
Kakadayan kosmopolitan diti nopo nga okon ko nopo iso kakadayan di kumolimo agayo id Oceania nga bobos ogumu nogi tulun Polinesia do hilo.
Noiyanan do pelayar Mori tuminimpuun do ontok pokiikiro 1350 miampai ngaran di tinahak nopo nga Tmaki-makau-rau i kirati do "Tmaki i uhangan do ginumuan" (Tmaki desired by many) tu osima' o totus bumi; tmaki nopo nga kirati do "petanda". Soginumu do 20,000 tulun mogiigion i poingion do kinoyonon diti pogulu nokorikot o tulun Eropah kuminaa id Pulou Utara; sundung ingkaa, tuminongkop o pisangadan id tinaru kaampai no do kinoyonon diti tu pinointutun o pelayar Eropah do laguwagu senapang lantak moden ontok hinotusan ko-19 om nokopogowit do koingkurian mogiigion di ketara pogulu poingion o tulun Eropah do hiti.
Nosoinan o Perjanjian Waitangi id pelabuhan Manukau kotonobon daya Tmaki Makaurau ontok 20 Gomot 1840. Pinotungkap di pembesar Te Kawau o Pelabuhan Waitemat kumaa di William Hobson montok mombontuk longkod pentadbiran di wagu mantad Russell (Okiato). Pinungaranan do Auckland o ibu kota wagu diti tumanud ngaran George Eden, Earl Auckland i ontok dii nopo nga Wizurai India. Pinoingkakat o Auckland ontok 18 Manom 1840; pinoimagon nogi ii sabaagi ibu kota jajahan New Zealand ontok 1841
Noolon di Wellington o Auckland sabaagi ibukota rasmi New Zealand ontok 1865.
Auckland nopo nga poinsumpak id iso tanah genting. Titik di okikip kopio id tana' diti nopo nga id pialatan do teteluk Mangere om Bawang Tamaki.
Popokelas o Pengelasan iklim Kppen do ii nopo nga kawo iklim lautan (Cfb) om National Institute of Water and Atmospheric Research popokelas ii sabaagi do kinoyonon ia subtropik miampai musim au kopio alasu om musim osogit di asagub.
Climate data for Auckland Airport (19812010, extremes 1962present)
Audrey Kathleen Hepburn (Mikat 1929 - 20 Milatok 1993) toi ko' lobi ointutunan sabaagi Audrey Hepburn nopo nga songulun mimingkono' om dermawan British di ointutunan miampai ikon filem om fesyen disido. Songulun selebriti ontok Timpu Kobontugan Klasik Hollywood, noilaan isido sabaagi mimingkono' tondu kumotolu tagayo di royohon id nawayaan pawagam Mirika Sompuu mantad Lembaga Filem Amerika (AFI) om poinsanarai id longkod kobontugan Sanarai Kibasaan Togingo' Sompomogunan.
Augustinisme nopo nga iso sistom filosofi om teologis Agustinus mantad Hippo om koburuon di pinotilombus do tinimungan momomusorou suai, lobi-lobi po ii Boethius, ii Anselmus mantad Canterbury om ii Bonaventura. Id tinimungan mongingigit sidilo (philosophy) diti, karya ii bobos oponsol om kigatang nopo nga Kota Tuhan, De doctrina Christiana, om Confessiones.
Augustinisme mantad di timpuhunon po nokoburu sabaagi susumaap do Pelagianisme; woyo pomusarahan diti nokatayad id gana filsafat kotonobon hiza hinotusan pintanganan gisom kinorikatan do Thomisme om Aristotelianisme..
Plato om Plotinus minangarahung do Augustinisme id ogumu ahal, aasil mantad proses di nopo nga nokoingkakat oo sidilo (philosophy) Neoplatonis. Teodisi Augustinian om doktrin Augustinisme suai miagal ko iluminasi kinorohingan om ponimungan (gorija) di au okito popokito do rahung Platonis di agayo kopio.
Paus Benediktus XVI pinoposorou do toinsanai tutuduk do Ponimungan (gorija) kotonobon nopo nga monuku kumaa dau:St.Augustinus. Sosongulun di kiwaa iman om koilaan di akawas om au kopurimon do ohuyan id suang gama pastor dau. Ointutunan nogi yau sabaagi songulun santo om pujangga ponimungan di togingo, ogumu tulun kotutun dau, kohompit no tulun di okon ko kristian, sabab nakaanu yau manahak bagas di aralom kumaa koposion om koubasanan id tanah kotonobon. Rahung St. Augustinus diti nokoinlaab id sompomogunan. Milo boroson do toinsanai ralan sastra id kristian latin nopo nga sumuku id Hippo, iri no tu kinoyonon di St. Augustinus nosiliu do uskup mantad toun 395 Ahapas Masihi (A.M) gisom minidu pogun yau id toun 430 A.M. Ahapas di id bogil suai, mantad id kota Afrika Romawi, ogumu ra'an suai mantad Kristian ii nokoimbulai.
Patu watu tulu di Gaius Octavius toi ko' Augustus (Augustus Bevilacqua) di nokito id Verona ontok toun 1589.
Mulong po do pinotindohoi dau kopokitanan Republik Rom, momorinta yasu sabaagi autokrat solinaid lobi 40 toun om timpu kopomorunan dau nogi oilaan sabaagi pomogian do Republik om Empayar Rom. Minongopus yau iso pisangadan piobpinayan om minanahak Rom iso timpu di otoronong, oimogot om kogingo'o empayar di notutunan sabaagi Pax Romana toi ko' Kotoronongo' Rom. Mulong po au ii Augustus kaatab do kogingo'o di Julius Caesar nga naran dau asaru do mipalit miampai di Aleksander Togingo, Mao Tse Tung, om George Washington.
Kinosusuan
Nokosusu yau id Rom (toi ko' Velletri) ontok 23 Manom 63 PM miamapi ngaran Gaius Octavius om sinakag mantad paganakan di pantangon equestrian nga au maran ngaran om nogi songulun gabenor Macedonia. Au alaid kalapas kinosusuan di Octavius, manahak tapa dau do pangaraitan Thurinus, di kopungaranan diti kopihondot doti' do kalantayan id Thurii do gumotuang turipon di gumaga'. Tina' dau ii Atia nopo nga kamanakon di Julius Caesar ii otutunan ndo sabaagi jeneral Rom di nakalantoi id bobo takawas sabaagi diktator. Minangawi yau toun koposion dau id walau taki poinsomok id Dia Veletrae (ngaran moden Velletri). Ontok 58 SM, tapa dau minogidu pogun hiza apat toun umul dau. Tinamangan yau di tapa tiri dau Lucius Marcius Philippus kalapas dii.
Ontok 51 PM hiza umul dau nopo nga norikot, minanahak yau booboroson montok pamalabangan todu dau Julia, taka di Julius Caesar. Minangangat ii Caesar di Octavius do tinimungan dau id iso kimpin id Afrika, pangangatan diti ginaga' di Atia di minomoros do omulok po kopio yau. Minanahak nogi dii ii Atia do kasagaan ontok toun sumusuhut iri no 46 PM do mongoruhang di Caesar id Hispania. Mulong po ingkaa nga tigog ii kitomporuruon ii Octavious om au kaanu do kopimpanau id sodu'. Kalapas nolingasan, luminayag yau id tionon kopitukaan nga luminondod kapal dau. Isio miampai piipiro tambalut dau nakalantoi do suminoborong koiyonon sangod kumaa kem soudor di Caesar. Kaantakan dau diti popokito do yau nopo nga songulun di atama om ii Caesar nogi nga oimayaan om arayou kumaa dau. Ii Caesar om ii Octavius minuli mantad pisangadan id iso pidati om ii Caesar nogi poinkidada' do minonimban tonsi purintod dau.
Koingkawasan pangkat
Patu Luyang di Augustus id iso muzium arkeologi Athens
Soira Nakapamanau ii Caesar id iso kaantakan di kasarat ginawo ontok 15 Martius 44 SM, minokibahik ii caesar id Appolonia, Illyria. Soira binasa o purintod Caesar, noilaan do pinoingkawas di Caesar manangaki ii dau Octavius sabaagi songulun tanak om tutumungkus tosontol tu aiso o tanak di kiraha di Caesar ii ohimag. Maya kagantayan dau nakaanu yau pongoroitan Gaius Julius Caesar. Maya noubasanan Rom, nuru yau do momoguno pomoroitan Octavianus (Octavian) do sumiliu mongongobi paganakan biologi dau; mulong po ingkaa nga aiso hinta do minomoguno yau pongoroitan diti. Kalapas dii, ii Mark Antony minamadawa do ii Octavius nakaanu kagantaian dii kalapas noonuan piantakan seksual, mulong po Suetonius minomoros do pamadawa di Antony nopo nga iso panandasan politik,
Ogumu bansawan om lundu politik di manu do sumiliu Kaisar Romawi, miagal nogi si Octavian. Nokohompit yolo do pisangadan do miala'-ala' magadu tahta Kaisar. Minongotus i Octavian miampai di Mark Anthony songulun tambalut di Julius Caesar om kirahung tagayo do soudor do Julius Caesar. 
Takal di Octavian pinopoulai totus. Yau om ii Mark Anthony, nakalantoi do mangahau pogun Rom om nakalantoi nogi id pogialaan politik. Kolimpupus, nokosoliu nogi ii Octavian do Kaisar Romawi. Watas igitan di igitan dau nopiduo, ii Mark Anthony mongigit id kosilahon om Octavian id kotonobon.
Ontok timpu kapamanahan, Octavian om Mark Anthony insaru do misingkawal sabab do tongondu. Iii Anthony toririmoon do tumorodok di Cleopatra sawo dau ko mongulud kinoyonon di igitan dau do ii Octavian nopo tumorodok tomod do manamong kinoyonon dau om au orohian kowoyo'woyoon di Mark Anthony negara. Maid-laid kopisuayan prinsip diolo luminawis gisom pinopoutus do pisangadan mantad duo luduan. Milo tokou tonduon isai nakalantoi do pisangadan diti. Ii Octavian nakalantoi om pinatai ii Mark Anthony om Cleopatra nopo nga kuminiros.
Kalapas napatai ii Mark Anthony, suminiliu ii Octavian do lundu mintotoiso di kikuasa mutlak Rom om minongulut kalantayan di Julius Caesar. Octavian nogi minonorimo pomoroitan Augustus ontok tumur 30 om ngaran dau lobi arait do Augustus Caesar.
Octavian minomorekrut ahod tokoro id Apollonia. Kalapas dii, suminoborong yau Itali, minamagaras susumangod sondii dau momoguno soudor legion veteran di Caesar om nakaanu sokodung miampai poposotol sabaagi status ponungkus di Caesar. Ogumu sangod di manu ahod osiribaan dau tu hopod om toun nogi umur dau.
Koporinta'an
Pomoroitan Augustus nopo nga pinatahak mantad senat Rom di kirati' do raja'. Octavian kopuriman do osuai om ogingo pomoroitan dii tu au yau koumbal do kopuriman sumiliu raja'. Pogulu po minanapanai Rom, Octavian otutunan do agasab om opinto nga kalapas nakasalakoi id tuntu ahod, suminimban yau sumiliu mananapai di kitoilaan om osonong. Ahal diti minamagayat monongkobian mantad mogigion om senat Rom.
Ontok 27PM, Octavianus minonuara do maan dau simbanai sistom kopomorita'an kolunduan' om Republik. Tingisaman Octavian nga nakatarom om nokotounda' nogi lumintuhun mantad mogisuusuai koupisan di igitan dau. Mulong po ingkaa nga kakal ii yau kiahob id Spanyol, Suriah om Gaul ii nopo nga iso impohon susumangod Rom di tagaras kopio. Maya kaakaka, Rom nokosimban sumiliu Republik om ii Octavian suminiliu mogiigion toomod nga kopio nopo tulun mogigion om senat Rom otumbayaan tomod di Octavian om minanahak nunu nopo koupisan di pokionuon di Octavian tu nakalantoi yau do mamagayat ginawo dioloa. Octavian toi ko' Augustus maya au oduya kakal i songulun kaisar om diktator efektif di rati kopio.
Asamit tomod ii Octavianus do momorun Rom. Yau nopo nga songulun lundu di pointulid id honggo kaanu yau manahak koudipanan kumaa susuma'ap om monompon liwang di milo popo'otus do kababakon pisangadan piobpinayan. Wibawa om kharisma dau asawat kopio om nokosiliu tonudon kumaa lundu Rom di tumilombus. Ontok kopomorunan dau, nakalantoi yau do poporalad kinoyonon ahob dau gisom Spanyol, Swiss, Galatia  Asia tokoro.
Suai ko kinoyonon di natakluk dau, Augustus nogi asamit tomod do mongulud koporinta'an om mongulud sipil. Minaan dau uyaso' sistom kousinan om sistom sukai pogun. Ponogaras dau sindata' susumangod lolobi' po do susumangod rahat. Ision nogi nokosiliu tulun di kumoiso papatandu protokoler kolunduan' miampai papatantu' duwou do momili' kopomorunan Rom kalapas nokosiliu asuan id monuduk lundu.
Augustus pinopoburu sarana om prasarana publik miafal do bongunan, talun-alun di alaab id posorili watas ahob om pinopoingkakat kawalayan di osindak om ogingo, pinopoingkakat kuil-kuil om minongunsub Rom sumiliu pogun di mumboyo do tugama. Senat pinopotatap laang monuduk om manamong tanganak.
Titania Aurelie Nurhermansyah toi ko' lohowon nogi sabaagi Aurel (nosusu id Jakarta 10 Madas 1998; kiumul 25 toun dinondo) nopo nga songulun susuminding om sumingkono mantad pogun Indonesia om kikotinoruan do Jawa om nogi Belanda.
Isido nopo diti nga tanak kumaa di susuminding Anang Hermansyah om Krisdayanti. Loyou kumoiso nopo disido nga ii no Tanpa Bintang id nokosoliwan ontok toun 2010. 
Australia nopo nga olohou do rasmi sabaagi Komanwel Australia, iso pogun id Hemisfera Selatan ii mantad do tana tagayo om iso bonua di tokoro id pomogunan, miampai kiwaa pulou id Lautan Selatan, Hindi om Pasifik. Pogun-pogun sombol nopo nga miagal ko Indonesia, Timor Leste om Papua New Guinea id utara, Kepulauan Solomon, Vanuatu om New Caledonia id kosilahon laut, miampai New Zealand if silaubaat.
Tana tagayo Australia nopo nga noiyon do tulun sandad Australia mantad 60.000 toun po. Soira do kinotombuluyan soroinsan-insan do mamagapon mantad koibutan om papadagang mantad Eropah, nga tumimpuun do hinotusan ke-17, sampaping do kosilahon tana tagayo diti nopo nga nongoi do koobian British ontok toun 1770, om New South Wales nopo nga pinosiliu sabaagi iso tana pinorinta montok ukum mibagal poimbida' ontok 26 Milatok 1788. Soira nokogumu mogigion om kinoyonon-kinoiyonon wagu noi kolunduan'o haro kaagu limo kinoiyonon ii kagal-agal do Tana' kolunduan'on ponguasaan sondii noturidong mogisusuhut solinaid hinotusan ke-19. 
Ngaran 'Australia' nopo nga mantad hogot boros Latin, australis i kikomoyon do id selatan. Ka nopo lagenda nga kokomoi do "iso tana ii au notutunan id selatan" (terra australis incognita) ii sinusui do tulun mantad tontok Rom po. Bonua diti nogi nga kiwaa id suang sidtana' tontok pintangaan, nga okon ko miimpohon do toilaan kopiipio. Bontok boros ula Belanda, Australische, nopo nga ginuno mantad di 1638 numaan di pegawai-pegawai Belanda id Batavia i monukku kumaa do tana id selatan i wagu do nokito. Pomogunoon koiso hogot "Australia" id boros Inggeris nopo nga iso pomodolinan di 1693 montok Les Aventures de Jacques Sadeur dans la Dcouverte et le Voyage de la Terre Australe, iso novel Perancis ii sinuat ontok toun 1692 mantad di Gabriel de Foigny miampai ngaran pena do Jacques Sadeur. 
Dana Australia nopo nga kilinaab 7,,696,850 kilometer pasagi ii poingiliu id Plat Indo-Australia. Nosorilian iti do Lautan Hindi, Selatan om Pasifik om opitongkiad mantad Asia om Rahat Arafura om nogi Rahat Timor. 
Kobodian id Australia nopo nga naralatan do gaya kotonobon ii ongopuhawang miampai KDNK per kapita ii lobi akawas tokuri mantad do United Kingdom, Jerman om Perancis id sogi kuasa beli. Pogun diti nopo nga id taang kotolu id suang Indeks Pombangunan Tongoulun 2005 mantad di Kotinanan Pogun Poinsompuru, om koonom id indeks kualiti koposion sompomogunan 2005 mantad di The Economist. 
Kogumuan mogiigiyon Australia nopo nga kiikiro soginumu 20.6 juta tulun i kiraha do peneroka-peneroka hinotusan ko-19 om ko-20. Kogumuan nopo diolo nga mantad do Great Britain om Ireland. Ginumu mogiigiyon Australia nopo nga nokoinggumu do ingapat mantad di tohuri Pisangadan Pomogunan I, om nounsub do palan imigrasi. 
Manuk gouton nopo nga iso mantad apat spisis tombolog poimpasi mantad genus Gallus id suang kourutan tombolog Gallinaceous i hinonggo aanu id India, Sri Lanka om Asia Kabaatan Kosilaon.
Iti nopo nga iso kawo kukuuk agayo miampai hulu di kiworok warni montok gontoluhan. Miagal ko ginumu' tombolog id suang paganakan pahaha i suai, manuk gontoluhan nogi au haro tonggungan id suang pongomutan tontolu toi ko' papagayo tanak. Gama-gama diti nopo nga maan di golupo
Suai ko do mangakan bijiran, manuk gouton poinlobi manuk tomulok nogi mangakan do songongi.
Iso spisis id suang genus diti, manuk gouton aragang notumbayaan sabaagi komolohingan montok manuk piniara do tadau baino , mulong do poingkuro nga manuk gouton obuhog nogi doti' ka'ampai 
Manuk gouton Sri Lanka nopo nga tombolog kabangsaan montok pogun Sri Lanka.
Ontok timpu prasejara, genus Gallus milo aanu id pointongkop Eurasia; fakta diti nogi berevolusi id kabaatan kosilaon Eropah. Piipiro fosil spisis numangan sorisido nga kopogisusuaian dau nopo nga au pinatalang id suang koinsanan kiis:
Nur Suhada "Ayda" Jebat (nosusu ontok 17 Gomot 1992) nopo nga songulun modsisinding om mimingkono' Malaysia. Isido nopo nga iso mantad moningkibai Akademi Fantasia musim ko-9. Nointutunan isido do tulun ginumuan maya drama Rindu Awak 200% (2014). Pinosuang o kredit filem dau id Gila-Gila Remaja 2 (2013) om Pinjamkan Hatiku (2017).
Nosusu isido sabaagi Nur Suhada binti Jebat ontok 17 Gomot 1992 id Ayer Keroh, Melaka om isido nogi nga tanak gulu mantad apat tulun miadi-adi id paganakan dau, haro o duo tadi tondu om songulun tadi kusai dau. Songulun mantad tadi tondu dau nopo nga Nur Shafinaz toi ko' lohowon i Fina. Pinagayo isido do tina dau kalapas miniada o molohing dau.
Ayu Diandra Sari (nosusu ontok 4 Magus 1988) nopo nga popolombus ababayan do Indonesia, dokutul, model fesyen om mongingit do pamalahawan rani olumis (Beauty pageant titleholder) i nakalantoi do gaa Puteri Indonesia Lingkungan 2008. Mobi isido Indonesia id suang pialaan Miss International 2009 id Chengdu, China.
Nosusu i Ayu id Denpasar, Bali mantad molohing kiraha Bali-Hindu. Haro o ijazah sarjana disido id suang Doktor Perubatan mantad Fakulti Perubatan Universiti Udayana, Denpasar  Bali
Mobi i Ayu do Bali montok Puteri Indonesia 2008, id nombo nosiliu isido sabaagi Puteri Indonesia Lingkungan 2008 id ababayan tumimpak pinaharo id Jakarta Convention Center, Jakarta, Indonesia ontok 15 Magus 2008, mantad di nakalantoi nokopogulu Puteri Indonesia Lingkungan 2007, Duma Riris Silalahi mantad Koibutan Sumatra.
Sabaagi Puteri Indonesia Lingkungan 2008, mobi i Ayu doIndonesia id suang pialaan Miss International 2009 edisi ko-49 i pinaharo id Sichuan International Tennis Center, Chengdu, Sichuan, China. Kolimpupuson ababayan nopo nga pinaharo ontok 28 Milau 2009. Minamakai isido one-piece swimsuit ontok pialaan basaan mingkaau. Minamakai nogi isido kebaya i winorun di Anne Avantie sabaagi basaan kabansaan.
Isido diti nopo nga' haro raha piomungan mantad Tabai, Turki om Arab. Poinsikul isido id Sikul Convent, Johor Bharu om tuminanud ponudukan Jepun maamaso Pisangadan Pomogunan II. Ontok di umul 18 toun, nakasawo isido di Ungku Abdul Aziz bin Ungku Abdul Hamid om nakaanu songulun tanak, YM Tan Sri Dato' Ungku Dr. Zeti Akhtar Aziz, i nokoumbal nopili sabaagi songulun Gabenor Bank Negara Malaysia. Minidu isido pogun ontok 9 Madas 2012.
Kumalaja isido id Jabatan Kebajikan Masyarakat Johor Bharu antakan di 1949-1951. Kalapas dii, sabaagi setiausaha id jabatan sosial, Universiti Malaya, Singapura. Potilombus, sabaagi setiausaha kumaa Pendeta Za'ba id Jabatan Pengajian Tabai id UM.
Azah Aziz nopo nga' songulun di minongimpuun om nogi Presiden kumaa Koisaan Wartawan Tongoondu Malaysia (Kumoiso) (1971-1978) om University Women's Asociation. Koumbal nogi isido nokosiliu do momisunud Kumoiso. Azah Aziz nopo nga' songulun woyoon kumaa wartawan tongoondu di tongomulok.
Isido nopo nga' tondu di osopung kopio mongobi nasip om tunud koonduan lobi-lobi no isu piagalan pongolus montok tondu om kusai, cukai misuai montok sawo tondu di kumaraja. Isido nogi nga' mobi id suang do Pindaan Undang-Undang Perkahwinan tulun okon ko' Silam om paganakan Silam.
Mantad toun 1957-1973, solinaid 16 toun sumiliu do monunuat abar Berita Harian - lobi-lobi no id bolikan koonduan. 1973 - 1978, editor montok Utusan Malaysia / Utusan Tabai om konsultan montok majalah koonduan.
Sabaagi monunuat, isido nogi nga' kirahi montok monimung songket laid om kirahi do koubasanan inus tinungkusan om nogi inus sastara pogun. Minomungaran nogi isido do 'Pancaindera', ii otutunan sabaagi do akhbar pinosisip id Mingguan Malaysia maamaso poingkalaja i Tan Sri Zainuddin Maidin sabaagi pengarang id Utusan Tabai. Luguan Pegawai Eksekutif Institut Akhbar Malaysia (MPI) Datuk Chamil Wariya minamarait di Azah Aziz sabaagi songulun mongingia' id gana ponuatan rounon tu' insaru monuduk om manapanai do wartawan kadet montok papaasil ponuatan rounon. Komited om poingukab o pomusarahan di Azah Aziz solinaid nokosiliu do ponyunting id mija Rounon maamaso poingkalaja id Utusan Tabai antakan di toun 1973. Manahak isido do ogumu kosiwatan kumaa wartawan montok papaasil ponuatan rounon ii katalib do borita (maya momulinahas iso-iso borita) moi do kaanu papaasil rounon di kikualiti om manahak bagas kumaa mambasa.
Isido nogi o tulun kumoiso pinopointutun do Haiku toi ko' hiis toniba id boros Jepun kumaa tulun ginumuan id Malaysia.
Isido nogi nga' tondu kumoiso id Malaysia ii pinoposoliwan do buuk pantun om sinding tangaanak maya syarikat disio sondii, 'Akaz'.
Nokotindapou i Azah Aziz id Persidangan Penulis Wanita Asia-Pasifik id East West Centre, Honolulu, Hawaii(1972), Simposium Wanita Afro-Asia id Iskandariah,Mesir, maamaso Tahun Wanita Antarabangsa (1975) om aktiviti kipionitan do kewartawanan, tinunturu, tekstil om kesusasteraan tangaanak.
Baino, isido nogi nga' puru lembaga momisunud montok longkod pambasaan pogun om puru lembaga momisunud montok The Encyclopedia of Malaysia. 
Festival Kesenian Universiti-universiti ASEAN. 
Abaal nogi isido berpantun om pantun di pinaasil nopo nga' apagon do ala'on tulun suai, sabaagi poomitanan pantun di sinuat disio nokosiliu do pomolumis kulit majalan Mastika mantad di laid po.
Nokosiliu isido do puru lembaga mongingigit amanah Yayasan tun Razak (1977 - ), Puru lembaga FINAS (1981 - 1984), puru majlis monunuduk koubasanan kabansaan (nokobubar no) (1978-1983) (1987-1990), puru lembaga monunuduk KARYANEKA (1987 - gisom nokobubar). Puru lembaga popoingkakat Kraftangan Malaysia om puru Tribunal Hak Cipta (1987-1989).
Isido nogi nga' minongimpuun do Pertubuhan Tindakan Wanita Silam (Pertiwi) ii aktif montok mongobi nasip koonduan om tangaanak id Malaysia.
Antakan di 9 Madas 2012, minidu pogun i Azah Aziz maamaso kiumul 83 toun tu' sumakit otuo. Noontok isido do angin ahmar om insaru misoguli id hospital swasta montok maganu pongusapan. Sambayang rata pinaharo id Masjid Saidina Abu Bakar As-Siddiq, Bangsar. Om majlis pamalabangan pinaharo id Tana' Perkuburan Silam Nuluhon Kiara. Nokorikot nogi diri nga' i Tun Dr. Mahathir Mohamad om sawo, Tun Dr. Siti Hasmah Mohd Ali om nogi toinsanan paganakan om koombolutan.
Id siriba nopo nga' piipiro karya ponuatan disido:
Adik sayang - antologi pantun tangaanak (1971),
Puisi Kanak-Kanak - antologi hiis nokoburu montok tangaanak (1967)
Pantun Kanak-Kanak - antologi onom jilid pantun tabai tradisional montok tangaanak
Dendang dan Dondang kanak-kanak - lagu-lagu tradisional montok tangaanak ii sinuat miampai di Dr. Ariff Ahmad (1990).
Taman Seni - buku kokomoi tinunturu Tabai sabaagi kopointutunan kumaa tangaanak (1987)
Marilah Bermain - kokomoi pomoinan tradisional (1993)
Selayang Kenangan - tinimungan esei om ponuatan suai kokomoi koonduan, rasuk koubasanan om tinunturu (1990).
Ontok 1963, nokotimpuun o buruon di Aziz 6 tulan di osopung soira nokosiliu sabaagi tanak pasangan id suang filim Ibu Ayam (filim) arahan di Salleh Ghani. Sumusuhut ontok toun 1976, nokosiliu isio mimingkono tangaanak maya filim Sayang Anakku Sayang arahan di Dato' Jamil Sulong, ontok dii nopo nga 14 toun nogi umul dau. Kopokitanan dau id suang filim diti nokoboyo do nakalantoi isio sabaagi Mimingkono Tangaanak Bobos Osonong id Festival Filim Asia ko-22 i pinaharo id Ponongsiba Korea.
14 toun sumusuhut, minorikohon isio do tirikohon pengarah maya filem kumoiso dau, Fenomena i pinosoliwan ontok 31 Mikat 1990, om mimingkono apangkal dau nopo nga i M. Nasir om Ramona Rahman, nuhup di Amy Search om nokoimbulai nogi surupu tinimungan Search di suai id suang filim diti. Filim diti nopo nga kokomoi do pamanahan songulun tondu British i nosusu id Malaysia. Guminuli isido id Terengganu, pogun di nokosiliu kinoyonon dau minagawi timpu tangaanak dau.
Minangarah i Aziz filim kumoduo dau, XX Ray i pinokito ontok 24 Momuhau 1992, ahal diti popokito do pinoingkawas dau o genre cereka simbakuro Malaysia kumaa taang di lobi osonong. Mimingkono apangkal do filim diti nopo nga isio sondii, Faizal Hussein, Nor Aliah Lee om i Sharmaine Farouk om nouhup nogi di Ibrahim Pendek, Edika Yusof, Shaharuddin Thamby om i Ebby Yus. Filim dii nopo nga kokomoi di Amir i orohian kopio angkasa lepas om minomonsoi isio iso tupi keledar i momoguno do kuasa' tai rombituon. Isai nopo i momoguno do helmet dii nopo nga kokito kalapus do nunu nopo. Nga, bagas tupi keledar dii nopo nga kosiliu i Amir do halimunan. Maya filim diti oboyo i Aziz do nakalantoi Pengarah Wagu Lansanon id Festival Filim Malaysia ko-10. Kinalantayon filim diti pinopoimbulai do kolombuson dau, 'XX Ray II i pinokito 3 toun sumusuhut, om nogi siri TV kosuhutunon dau i pinokito ontok 2006.
Ontok 1994, minimbulai i Aziz miampai duo filim di miandad, Femina i pinokito ontok 13 Gomot i pinopoingkawas tema feminisme id Malaysia hinonggo sunduan om kuasa' tondu montok manamong tunud om kosudongon kosiliu do isu di apangkal di maan pabanta'o. Mimingkono dau nopo nga i Eman Manan, Erma Fatima om i Susan Lankester. Sinuhutan do filim Fantasi i pinokito ontok tadauwulan di miagal. Fantasi nokuluputan do kontroversi di anaru, mantad dii nasapad o kopokitanan do filim diti. Uhu sandad do filim diti nopo nga Fantasia om versi sandad nopo nga oduhan do pokitonon ontok toun 1991 tu roitan do mogowit rahung koudut di nadalaan. Noidu o pogoduhan montok filim diti kalapas do proses minongidit kawagu om pomungaranan kawagu uhu.
Filem diti nopo nga kokomoi do dandam timpu pogulu do mangsa om i gompoburu do toilaan rogon. Nokotilombus o dandam diti mantad timpu kumaa timpu gisom do pomogunan moden. 
Ontok 1997, minangarah isio filim Baginda i kitema do sunduan ginumuan om mimingkono dau nopo nga i Azean Irdawaty, Jalil Hamid om i Jalaluddin Hassan. Sumusuhut minangarah isio do filim Puteri Impian tingkono di Amy Mastura, om ii nopo nga tanda' pisokodungan kumoiso di Amy miampai di Aziz, om sinuhut do kolombuson filim dii, Puteri Impian 2 i pinokito ontok 1998.
Minangarah i Aziz filim komedi Senario The Movie (1999) om mimingkono di kohompit nopo nga tinimungan Senario i (Lan Pet Pet, Wahid Senario, Azlee Jaafar om i Saiful Apek) om nokohompit nogi i Syanie, A. R. Badul om i Zahida Rafik. Miningkono nogi isio sondii id suang filim diti miampai mongigit kono' sabaagi mamaambasa abar. Kalapas do filim diti, minangarah kawagu isio apat po kawagu filim Senario, Senario Lagi (2000), Lagi-lagi Senario (2001), SenarioXX (2005), om Senario Dalam Pemburu Emas Yamashita (2006).
2000an: Kinalantayon arus perdana
Minonuat om minangarah isio filim drama pisangadan, Leftenan Adnan (2000) i pinokito ontok 31 Magus 2000 i poingimpou do susuyan tootopot kokomoi tinggisaman soudor Tabai, Adnan Saidi toi ko' lobi ointutunan sabaagi Leftenan Adnan i sumaap do Soudor Jepun maamaso Sangod Pomogunanan II.
Ontok 24 Mikat 2001, minangarah isio filim drama misteri, Seri Dewi Malam, mimingkono dau nopo nga i Jeslina Hashim om i Maya Karin. Sumusuhut, minonuat om minangarah isio filim Idola (2002) i pinapalahas do buruon tingkonoon di Diana Danielle.
Nokoumbal nogi i Aziz do nokoimbulai id suang telefilem Neon (2003) arahan di Mohd Feroz Abdul Kader om tingkonoon di tiagak Faizal Yusup om Eric Fuzi miampai ogumu mimingkono kaampai no i Azhar Sulaiman, Saiful Apek, Rashidi Ishak, Sofi Jikan, Aziz Sattar, Kuswadinata, Abby Abadi, Serina Redzuawan, Bront Palarae, Jalaluddin Hassan, Zila Bakarin, Rita Rudaini, Kartina Aziz om ogumu po suai.
Mangarah om monuat isio filim drama komedi muzikal Bintang Hati (2004) tingkonoon di Amy Mastura i minonuat nogi susuyan dau. Ii nopo nga nosuhut kawagu do filim saspens thriler Trauma i soboogian ginayo nopo nga pinofilim id Genting Highlands, Pahang. Filim diti nopo nga tingkono di Amy miampai di Nasha Aziz, Sharifah Aleya om i Azhar Sulaiman.
Ontok 2005, nokosoliwan o syarikat disio, Ace Motion Pictures iso sitkom Puteri i tiningkono di Nora Danish montok kosolimbahan id TV3 i nakaanu ginumu mogogontong di bobos akawas om pinosoliwan soginumu do 3 musim om 78 episod. Sumusuhut pinosoliwan nogi do Ace Motion o piipiro drama TV suai kaampai no Misi XX-Ray hinonggo ii nopo nga pongoputan kumaa duo siri filim XX-Ray. Ontok toun di sumusuhut, minangarah i Aziz o filim Senario Dalam Pemburu Emas Yamashita om ii nopo nga filim dau di tohuri no miampai Senario. Id suang iso ponorubungan, minoboros i Aziz do "natagak no rahi dau montok mangarah filim Senario" om kopomusorou isio kumaraja' miampai tinimungan dii nopo nga sabaagi "bulugu poinggonop".
Minaganu kootuson i Aziz montok mundorong mantad mangarah filim om manahak fokus kumaa kosoliwanon drama TV om mogihum kabaalan wagu id suang gana tingkonoon. Maya syarikat dau, Ace Motion, nokosliwan i Aziz do sitkom Kisah Kaisara i pinapalahas buruon tingkonoon di Sari Yanti, pinosoliwan do sitkom dii soginumu 2 musim om 26 episod pinsolimbou id TV3 mantad 30 Gumas 2007 gisom 4 Milau 2008. Ontok 2008, minomonsoi yau kopokitanan khas id suang filim cereka simbakuro adiwira Cicakman 2: Planet Hitam arahan di Yusry KRU om tiningkono di Saiful Apek.
2010an: Kinotungagan kawagu
Ontok 2012, guminuli i Aziz minirikau id tirikohon pangarah maya filim Azura (filim 2012) i tiningkono di Neelofa om i Shahz Jaszle. Filim diti nopo nga poingimpou do filim sandad 1984 miampai uhu di miagal arahan di Deddy M. Borhan om tiningkono di Fauziah Ahmad Daud om i Jamal Abdillah. Ontok 2016, nokosiliu mimingkono di naalap i Aziz id suang drama kopulisan Gerak Khas maya episod "Lintah Darat" hinonggo nokosiliu isio pangarah montok episod diti. Sumusuhut, minangarah yau episod kumoiso do drama patriotik 6 episod i kiuhu Anak Merdeka i tiningkono di Remy Ishak, Elvis Chin om i Thanuja Ananthan. Pinosolimbou o drama dii ontok 26 Magus 2017 id apat saluran ASTRO. Ontok 8 Mahas 2017, miningkono isio miampai di Sabri Yunus, Bell Ngasri, Man Kadir om i Rab Khalid id suang telefilim komedi 16 Puasa arahan di Mamat Khalid om nokotimpuun o kopokitanan perdana dau id Astro First Eklusif. Telefilim dii nopo nga kokomoi piipiro mogigion kampung i au tuminanud do mogkodos om pinolisok diolo nunu i winonsoi diolo mantad paganakan diolo sondii.
Aziz om paganakan dau nokosiliu iso mantad limo paganakan selebriti i nokohompit id suang ababayan realiti Oh My Family! i nokosolimbou soginumu 6 episod i nokotimpuun mantad 11 Ngiop 2018 id Astro Ria om Astro Ceria.
Nokoimbulai kawagu i Aziz miampai filim kawawagu arahan dau, XX Ray 3 i pinokito ontok 24 Milatok 2019, om ii nopo nga filim XX-Ray di kumoiso id suang do timpu 24 toun. Nokoguli kawagu isio minoningkono do kono' dau sabaagi Amir montok filim kumotolu id suang trilogi XX Ray.
Koposion sondii
Noiduan ginawo i M. Osman, tapa di Aziz, songulun susuminding di nointutunan ontok 60an, ontok 28 Madas 2001 sabap do tongus ahmar ontok umul dau 62 toun. Nakasawo yau do intolu om haro onom tanak, miampai pisasawaan kumoiso dau miampai di mimingkono Nor Aliah Lee ontok 1992 om miniada' ontok 2007. Pisasawaan kumoduo dau nopo nga miampai di Nor Radhiah Ramli om i kumotolu nopo nga miampai di Puteri Lily Lokman om nakaanu yolo tanak i pinungaranan do Puteri Nur Azzahra.
Sundung ingkaa, tumanud toud, nokopiada' i Aziz miampai sawo dau i Puteri Lily Lokman ontok 6 Magus 2023.
Azizah binti Mohd Dun (nosusu ontok 27 Gomot 1955) nopo nga songulun Panalad Muda montok Pogun Sabah.Isido nogi nga songulun Beliau Panalad Pembangunan Masyarakat om Hal Ehwal Pengguna Sabah.
Suai ko ii, isido nogi nga songulun Timbalan Panalad id Kapanaladan Pembangunan Wanita, Keluarga dan Masyarakat Malaysia i linantik do Perdana Panalad montok dulud Malaysia 2013.
Kaum Aztek nopo nga tulun Mesoamerika id Mexico tanga ii opuhawang miampai tinungkusan dongeng om koubasanan. Id suang boros Nahuatl, boros momogun kaum Aztek, "Aztek" nopo nga kirati sosongulun di kitadon mantad Aztln. Kaum Aztek nogi nga sumuku kumaa diolo sondii sabaagi Mehika toi ko' Meshika toi ko' Mexica, ii kitadon do ngaran "Mexico". Pomogunoon ngaran Aztek sabaagi hogot kikolompok ii papahanggum do toinsanan diolo ii kiwaa kobodian, adat, ugama om boros Mexica miagal di pinosogu di Alexander von Humboldt.
Aztek nopo nga iso mantad piipiro koubasanan, ii norotian maya umum nopo nga sabaagi "nahuas" tumanud boros umum diolo. Soira nokorikot kaum Aztek kumaa id lembah Anahuac, naandasan iyolo do nahuas diolo sabaagi di aiso tamadun om gama dii, mininsingilo yolo mantad do toinsanan kaum suai, loolobi no id ahal do Toltec silam. Piniamung do kaum Aztek piipiro tradisi ii pinorolot miampai tradisi diolo sondiri. Mantad dii, kiwaa nogi piipiro dongeng kopomorunan sandad, iso nopo nga papagambal do apat timpu agung pogulu pomogunan dinondo, om toinsanan nga noompus miampai do malapetaka.
Baang id Kampung Moyog Penampang, Sabah. 
Baang/Bawang (lohowon nogi sabaagi batang air toi ko' kali; Boros Inggeris: river) nopo nga iso kawo luluyungon waig di agayo. Toud nopo do bawang nga mantad do kolumpa, tudan waig toi ko' palu-palu. Mantad toud dii, toinsanan nopo do bawang nga lumuyung maya do nulu, om woyo koubasanan waig rasam i lumuyung id tindal kumaa id rahat toi ko' takungan waig di agayo miagal do kolumpa.
Baang Kinabatangan
Baang Kinabatangan nopo nga iso baang id Boogian Sandakan, ponong kosilahon do Sabah, Malaysia. Baang diti nopo nga baang koduo bobos tanaru id Malaysia, miampai ninaru 560 km mantad panansawa id konuluhan kabaatan kotonobon do Sabah kumaa Rahat Sulu, id Kosilahon Sandakan. Kinoyonon diti nopo nga otutunan miampai kopogikaakawaan do biologi di akawas, kohompit no do agop watu kapur id Nulu Gomantong, talun dipterokarp tana otu'u, talun paya waig ayami, talun bakau om talun paya waig ayami poinsomok do kotogisan.
Etimologi om nawayaan
Sidwatu om sidsorili
Kogiu tondu Borneo miampai tanak dau id Baang Kinabatangan
Kinoyonon id baang, kohompit no do Labang om Kuamut, nobontuk maamaso timpu Miosen Awal om Pintangaan, om soboogian tagayo do sistom baang nopo nga Lembangan Maliau i nobontuk maamaso Miosen Awal om Kolimpupuson. Kumaa id muara baang, kinoyonon diti nopo nga nobontuk mantad ninsakan do Miosen Pintangaan. Sidsorili boogian sarayo do baang nopo nga lobi notoruk gama do pongingkoyuan om pomorisian tana montok pomutanaman, sundung pia tana pamah sandad om paya bakau miinsomok do kotogisan nopo nga soboogian tagayo do poimpasi, popotounda kinoyonon pongumoligan montok populasi buayo waig toosin (Crocodylus porosus) om piipiro kapakatan mamaamasi tolias di bobos akawas id Borneo.
Kogiu Borneo, kara proboscis, godingon Borneo om rimau keruh Sunda nopo nga mamalia di bobos poinsuai-suai kopio om okito id poingompus do baang. Kiwaa nogi ogumu kawo do tombolog miagal do paganakan enggang: enggang hitam, enggang berkedut, enggang bermahkota putih, enggang badak, om enggang pied kosilahon.
Jerung Gangga endemik (Glyphis fowlerae) nopo nga okito id boogian siriba. 
Kara proboscis tagayo id baang
Id kogumuan do kampung poingompus do baang, pokionuan kumaa sada baang nopo nga akawas, om pongusinan d tulun kampung nopo nga tumanud do koonuan mantad ponginsadaan. Monikid toun, rasam tasapou monsun koibutan kosilahon nopo nga papasabap do gumayo baang. Au kaanu lumuyung kumaa id rahat om ologod kopio, insaru kalampai o waig id piras baang om momoluyud do kinoyonon di apatau id boogian siriba, popoimbulai do kinoyonon di nolumpadangan.
Goos panamangan om ponondulian
Tanak kayu di tinanom do APE Malaysia id Santuari Hidupan Liar Kinabatangan Bawah, Sabah, Malaysia
Antakan di toun 1997, 270km2 (104sqmi) dataran luyud Kinabatangan di lobi osiriba nopo nga nokoisytihar sabaagi kinoyonon pongumoligan. Soboogian tagayo do kinoyonon baang di lobi tagayo npo nga umoligon id siriba do Santuari Kinabatangan Hilir, rizab di pinohimagon di toun 1999 i popotounda do mokikaakawo habitat montok flora, lobi-lobi po talun paya waig ayami, bakau, puun palma om poring, miampai fauna, miagal do langur Hose, kara proboscis, kogiu, kukang, ekor babi, ekor kuda, harimau keruh Sunda, om badak sumbu. Di toun 2001, dataran luyud Kinabatangan di lobi tosiriba nopo nga ninsananan sumuliu do kinoyonon pongumoligan tombolog maya do goos kotinanan okon ko' karajaan (NGO). Gama do pongintangan media kalapas tulu godingon di ginorib nopo nga nokito poinghampung id baang maamaso di toun 2006. Nokosiliu o kinoyonon pongumoligan diti sabaagi do Santuari Tayam Tolias Kinabatangan maya do Enakmen Ponondulian Tayam Tolias Sabah 1997 id siriba do gana kuasa Jabatan Hidupan Liar Sabah di toun 2009.
Mantad po di kotimpuunon timpu nokoburu di koimpuunon do 1950-an gisom 1987, kinoyonon id siriba do Kinabatangan nopo nga nakawaya do aktiviti pongingkoyuan komersial, om lobi mantad ko' 60,000 hektar talun rasam tana pama pinoingkakat sumuliu do pomutanaman koko om kelapa sawit. Iti nopo nga pinopombulai do ponosomuan baang di araat kopio, om minomorutum do koposion tulun kampung di momoguno do baang montok koposion sangaangadau, minamagayat do kosianan mantad Komontorian Kotombuluyan, Koubasanan om Winoun Posorili montok kolunduan Sabah. Di toun 2011, pinoposoliwan o Nestl do projek ponolunan kawagu id kinoyonon riparian id poingompus do Baang Kinabatangan id Sukau montok momonsoi landskap hinonggo tulun ginumuan, winoun posorili om aktiviti pomutanaman nopo nga koibulai miampai otoronong id suang kominagan diolo montok waig. Kogumuan do tutumombului winoun posorili id Baang Kinabatangan nopo nga poinlongkod id Sukau tu' milo rikoton maya ralan korita om haro todopon di olumis kumaa tutumombului di kotounda do mambayar montok kotombuluyan di noulud miampai osonong.
Komilorikoton
Iso sunsuyon montok sumoborong do baang diti nopo nga poinladsong id Wayaan Porsokutuan Wayaan Porsokutuan 13, lobi kuang 108km (67mi) mantad Sandakan. Sunsuyon soninaru 350m (1,150ft) di popiromut do Sukau miampai Litang om Tommanggong nopo nga napalan no nga tiningkadan di Ngiop 2017 kalapas pangadaan mantad puru ponondulian, kohompit no i David Attenborough, tu' manahak bagas di au osonong kumaa populasi godingon tokoro songkinoyonon. Baang diti nopo nga milo rikoton monikid toun, sundung pia insaru oontok do luyud maamaso boogian bobos oyopos toun diti di wulan Momuhau om Milatok. Mantad Ngiop gisom Gumas maamaso timpu mongusak om mongua, iklim umum nopo nga otu'u om timpu di osonong montok mogintong do tombolog om tayam. Maamaso monsun koibutan kosilahon mantad Milau gisom Gomot, insaru do asapou o rasam maamaso sosodopon om kotilombus gisom Momuhau om Milatok. Maya do timpu tosogot, ogumu wayaan do koluyungon kumaa Tasik Oxbow, hinonggo akawas kaharaan do tayam tolias di lobi agayo.
Baang Kinabatangan maamaso di 1984.
Papan pananda id wayaan sunsuyon dumarapas do baang.
Kokitanan do baang mantad sodu.
Suusumuni poingompus do baang.
Bornean clouded leopard id poingompus do boogian siriba baang.
Sontinimungan do kara Proboscis id baang Kinabatangan
Kogiu id baang.
Intangai nogi
Katayadan do baang id Malaysia
Baang diti nopo nga kinoyonon montok bot-bot H.M.S. Iris sinangod do lanun Illanoon di toun 1846, maamaso ekspedisi British kumaa id Borneo Koibutan montok manalob do lanun.
Sundung pia oniba o baang dii, nokoumbal iti do nokosiliu sabaagi koibutan kotonobon do rahung kesultanan Sulu id Borneo maamaso do hinotusan ko-19, om nokoimbulai iti id pibatasan 1878, i nokosiliu sabaagi titik pioduhan id suang do pisaapan Borneo Koibutan.
Baang Pandasan i intangan id kampung Pandasan.
Baang Sebuku nopo nga iso baang id Borneo i lumuyung mantad Sabah, Malaysia kumaa id Nunukan, id wilayah Kalimantan Koibutan, Indonesia.
Baang diti nopo nga lumuyung mantad kinoyonon koibutan kosilahon do pulou Borneo miampai iklim talun rasam tropika (nakatatap sabaagi do Af id suang do klasifikasi iklim Kppen-Geiger), om kumaa do Rahat Celebes.
Muara baang nopo nga pointoguang do iso pulou tokoro i pinungaranan do Pulou Senelak. Luang pasang surut nopo nga koindalan tolu tadau pogulu om kalapas do pasang surut timpu mongusak, om lakun di takawas om ologod nopo nga kaanu popoimbulai do korumbakan kumaa kapal tongokoro.
Baang diti nopo nga koumbal do onuon sabaagi piolitan bobos kabaatan do Kosultanan Sulu id pulou Borneo maamaso hinotusan ko-19, om pinokito id suang do kapanahakan 1878 di Sultan Sulu kumaa Syarikat Borneo Utara British.
Id koompokon do hinotusan ko-19, insan po kaagu nokosiliu o baang diti sabaagi titik pioduhan do Borneo Utara British om Borneo Belanda, tu' anggapon do British o baang diti sabaagi piolitan bobos ponong kabaatan do Belanda, nga Belanda nopo nga minaganu do piolitan id koibutan po id Batu Tinagat, Tawau. Pioduhan do piolitan diti nopo nga nokosonong di toun 1899 soira nopongo o kompromi piolitan do koduo-duo pihak diti.
Katayadan do lembayan koluyungon id Indonesia
Katayadan do baang id Indonesia
Katayadan do baang id Kalimantan
Baang Usumacinta diti nopo nga sumuang do wilayah Meksiko id pogun Tabasco om dumarapas do rizab sidsorili Can del Usumacinta (Usumacinta Canyon), mombontuk do lembah di kagayat kopio id poingompus wayaan. Katalib do ngaran i lohowon sabaagi do "Boca del Cerro", Tenosique, Usumacinta kumaa id dataran Tabasco.
Duo pitongkiadan, Baang Paizada om Baang San Pedro y San Pablo, mirapang mantad baang tapangkal Usumacinta om mongidu koibutan om kosilahon kumaa Laguna de Trminos. Id Tabasco, lumuyung o Baang Grijalva kumaa Baang Usumacinta. Pirubaan diti nopo nga poinladsong id Tres Brazos, Centla, om koduo-duo bawang diti nopo nga mombontuk kinoyonon tana tasagub di agayo, otutunan sabaagi do Pantanos de Centla. Pantanos (tana tasagub) nopo nga nakatatap sabaagi rizab biosfera; soginayo do 302,702 hektar (747,990 ekar), i poposiliu sabaagi kinoyonon tana tasagub poingumolig bobos tagayo id Amerika Koibutan om Tanga, om nokosiliu sabaagi iso mantad 15 tana tasagub bobos poingkawas (tumanud ginayo) id pomogunan.
Ninaru poinggonop do baang, kohompit no do baang Salinas, Chixoy, Negro id Guatemala nopo nga lobi kuang 1,000 kilometer (620 bt). Iti no piolitan sandad i milo intangan, i popiada do Semenanjung Yucatn mantad Meksiko.
Baang om baang tokoro nopo nga iso wayaan pomudagangan toponsol montok tamadun Maya nokodori. Yaxchilan om Piedras Negras, duo mantad kakadayan tagayo bobos kikuasa maamaso Timpu Klasik Maya, poinladsong id poingompus do piras dau. 
Pogulu do wayaan miagal do Lebuhraya Sempadan i winonsoi do Kolunduan Meksiko di kotimpuunon do 1990-an, lumapus do talun, baang nopo nga wayaan mantad do kinoyonon diti. Guas tagayo do kayu tokodou nopo nga ponghampung kumaa id tuguson do baang kumaa id Tabasco.
Antakan di 1980-an, ogumu tulun minogidu mantad Guatemala kumaa soborong do baang montok mogihum pongumoligan id Meksiko. Tinimugan mogigidu suai om gerila Guatemala mombontuk do komuniti CPR i linohou id suang do talun id kotogisan Guatemala, lumisok mantad kolunduan gisom pibatasan kataranangan toun siam nahapadan.
Frans om Trudi Blom nopo nga minogoit tua pomusarahan i kotimpuunon kokomoi panamangan do kinoyonon panagahan waig di toun 1950-an miampai poposogu do iso boogian Selva Lacandona montok don Lacandon Maya. Miagal o tua' pomusarahan diolo miagal do panamanfan koubasanan miagal do habitat, om prinsip diti - do integriti om kinoyonon sandad nopo nga miungkait kopio miampai do panagahan waig - nuru do uhupan montok manapanai nunu-nunu pamalanan panamangan timpu dumontol. Panamangan diti nopo nga powonsoyon id kinoyonon miagal do Nacho March, Ron Nigh, Fernando Ochoa, Roan Balas McNab om suai po, toinsanan nopo nga minagakun om poporindog do prinsip id suang pakalajaan diolo.
Projek hidroelektrik bobos tagayo i kumoiso id Usumacinta nopo nga id "Boca del Cerro", Tenosique, Tabasco, i pinosogu di toun 1980-an, om poinggoyoon gisom do baang tokoro Pasion om Lacantun, momoluyud do Piedras Negras om Yaxchilan, om suai po i noilaan om au noilaan id kinoyonon Maya. Antakan dii, kotogisan Guatemala nopo nga igitan do susumaap, i au mongunsub do pogonuan kayu miampai aiso kasagaan, huhumombo aiso kasagaan om panakahan. Au nogi mongunsub iti do jurutera empangan. Antakan di toun 1985, pamalanan kopogonuan do tana di Jefferey Wilkerson id National Geographic minogoit do baang om koingkakaton kumaa tulun ginumuan montok timpu di kumoinsan kopio. Suai ko' iri, wartawan Guatemala, i Victor Perera minonuat kokomoi baang id The Nation om id suang do buuk dau, The Last Lords of Palenque and Unfinished Conquest, om minonuat nogi i Jan de Vos do wilayah dii id suang do siri nawayaan magisterial dau. Id kolimpupuson, au nakalantoi o projek hidro dii id siriba do disinsentid disio sondii: pengelodak, sidwatu, aktiviti seismik, sinodu mantad pomudagangan, politik, om suai-suai po, nga pogoduhan mantad panamangan, surupu arkeologi, monunuat om tulun ginumuan i monguhup. Nobontuk nogi iti do wotik.
Pomudagangan kitimpu i nokoinlaab kopio id suang do kotombuluyan talun takapal nokoimpuun kalapas do artikel di Wilkerson. Baang om posorili nopo nga nokosiliu do ririkoton korohian montok soosongulun di mimpanau id baang, surupu Maya amatur om surupu arkeologi, tombolog om kotombuluyan mamaamasi tolias.
Pinoposogu i Carlos Salinas de Gortari do projek hidro di lobi tokoro nga kakal po monumental di toun 1990, om minomongo do periferico i sumorili do rizab Montes Azules. Artikel id suang do The New York Times om karya op-ed mantad di Homero Aridjis nopo nga pinoposogu do rizab binasional montok kinoyonon dii, monguhup do mangala kinoimbulayan tua' pomusarahan dii.
Id kolimpupuson do 1990-an, konsortium saintis, om karajaan miampai kotinanan okon ko' karajaan miniruba id San Cristbal de las Casas, id siriba do naungan Koisaan Ponondulian Mamaamasi Tolias om Universiti Florida, montok mongintutun taang om kawo habitat i poingion id kinoyonon diti, om montok momolukis do pata kinoyonon panagahan waig. Pitimbungakan dii nopo nga minogibooboros kokomoi ogumu poguhatan gana kuasa om togori i monyeleweng do tua' pomusarahan dii.
Panaapan Zapatista di toun 1994 om 1995, om pibatasan pitaranagan Guatemala di toun 1996, mombontuk kawagu do garis politik id kinoyonon panagahan waig. Gam dii, miampai kinorotuon dramatik do peso, tumimpuun no o mananakau do manakau pamanahon maya bangkar, minoningkod do kotombuluyan talun id kinoyonon dii. Iso nopo aktiviti kotombuluyan di bobos manahak do batos, om potensi di kibagas bobos tokuri om agayo nogi kaanto montok monguhup ponondulian, arkeologi om panamangan do koubasanan nopo nga nolimpupusan. Ababayan aiso kasagaan nopo nga nokoimbulai kawagu do hiri.
Susumangod Meksiko, i kohompit no do wilayah Zapatista, nopo nga haro bagas tokuri kumaa jenayah id baang, om haro nogi komungkinan do mogiuhup yolo. Id Guatemala, aiso komuniti CPR di nugadan, i monguhup do popotindohoi koumoligan do selva, baino nopo nga nakasabap do noukaban kumaa sumuang aiso kasagaan, pogonuan kayu aiso kasagaan, pongoitan tulun mantad pogun labus, senjata, artifak om dadah. (Ogumu surupu komuniti diti kumalaja sabaagi Defensores id timpu baino, nga okuri yolo om osiriba o bayaran). Poingkakal o kinoyonon diti sabaagi kinoyonon di araat om gred tosiriba solinaid hopod toun.
Katayadan do baang bobos tanaru id Meksiko
Kalapas nokoimagon o tinimungan tondu mobi YG Entertainment, 2NE1 (2009) om Blackpink (2016), nakasarabak o abar kokomoi tinimungan tondu sumusuhut id koimpuunon toun 2018. Nokotorimo yolo mangangapalai mantad mogisuusuai pogun, miampai soboogian mantad diolo notorimo sinumuang id program pinludaan ontok di 10 nogi toun, om kawaya pinludaan purata solinaid apat gisom limo toun. Id suang ginumu rekrut, monikid puru nopo nga kiwaa potensi kosuang id taang koiso mangala do ribuan mamampayat id suang kinam gagaa sosondii. Ontok Milatok 2020, "BabyMonster", iso mantad ogumu ngaran di mangan daa montok Blackpink, om "Baemon" (koinibaan putul boros of the former) i nopaten id suang boros Inggeris om Korea do label dii om gunoon miampai tentatif do media gisom pongintalangan poimbida' kokomoi kogunoon ngaran dii.
Winonsoi o dokumentasi do proses kopomilian dii maya Last Evaluation (2023), iso ababayan realiti i popokito turu calun o puru. Minongimpuun do label, i Yang Hyun-suk, minokianu kouhupan di Lee Su-hyun mantad AKMU, om puru Winner i Kang Seung-yoon om Lee Seung-hoon om piipiro tulun suai montok manahang, manahak taang om papatantu poninanan tinimungan diti solinaid timpu ababayan dii. Minoposunud i Yang do ginumu puru nopo di napalan di timpuunon nga 5 no tulun; nga, binontuk di iso tinimungan i kiwaa turu tulun o puru, miampai tolu mantad Kabaatan Korea (Ahyeon, Rami, Rora), duo mantad Jipun (Ruka, Asa), om duo mantad Thai (Pharita, Chiquita). Pinili do label i Ahyeon, Ruka, Chiquita, Rami, om Pharita, i Rora om Asa nopo daa nga posuangon daa id dio projek misuai pogulu nokosuang id nimungan kolimpupuson sabaagi "fans' choice".
minogowit kumaa kinoponorimaan diolo id suang syarikat dii, minongompuun i Rami gama sabaagi model tanak ontok di duo nogi toun; minongimpuun i Ruka gama id tinimungan tondu Jipun Shibu3 project (2017); Minampayat i Rora tinimungan muzik tangaanak U.SSO Girl miampai di Hyein mantad NewJeans; om nosiliu i Pharita model id suang pialaan om tinumanud kinam gagaa montok program realiti survival. Ruka, puru di nakawaya pinludaan bobos alaid mantad do turu tulun, minluda i Rora om Asa id siriba label dii solinaid onom toun pogulu debut diolo. Minonginralom do kabaalan i Rami om Ahyeon solinaid limo toun, om Pharita, i nopili mantad 1,226 mangangapalai doid kinam gagaa, minluda solinaid apat toun. Chiquita nosiliu pomoruhang kolimpupuson doid tinimungan dii, kalapas tolu tulan minluda, ii no timpu bobos oniba id paialtan do oinsanan puru, om poingampai puru di suai solinaid tolu toun. Solinaid timpu diti, insaru gunoon o vokal diolo sabaagi latar likud id suang karya koombolutan iso label (poomitanan, korus kolimpupuson sinding di Kang Seung-yoon "Iyah" (; aiya)).
Minanahak o YG Entertainment do isyarat kokomoi kopointutunan poinhimagon do tinimungan septet dii ontok 30 Momuhau 2022, miampai poster om subteks "YG Next Movement". Sinusuhut ii miampai vidiu trailer i pinosolimbou id YouTube ontok Tadau Toun Wagu om soginumu 15 riong minongoi intong id suang tolu no tadau, om popokito nogi puru do Winner om Blackpink, AKMU, susumayau om koreografer i Leejung Lee, om minongimpuun label i Yang Hyun-suk. Kinopointutunan BabyMonster, miampai kopoilaan do koguli kawagu kanto i G-Dragon sabaagi susuminding solo ontok tadau di miagal, minanakadai kumaa kinoingkawason saham label dii, soginumu 11.74%. Pinointutun o koturu-turu puru dii kumaa ginumuan maya vidiu kosolimbahan mitilombus tumanud taang mimpuun 12 Milatok (tumanud kouludan: Rami, Ahyeon, Chiquita, Asa, Rora, Pharita, om Ruka); om pinosolimbou o single promosi pra-debut diolo miampai ekslusif maya YouTube ontok 14 Mikat 2023, i nokosuang id tukad bobos akawas carta Billboard Hot Trending Songs. Saluran nopo diolo dii nga nakaanu lobi 1 riong tutumanud doid timpu 52 tadau mantad kinapamansayan dii ontok 28 Momuhau 2022, om 2 riong tutumanud doid timpu 129 tadau, poposiliu diolo tinimungan tondu K-pop bobos osiau nokodimpot dii.
Minapalabus o tinimungan diti duo single sabaagi tinimungan onom o puru ii no "Batter Up" om "Stuck in the Middle" ontok 27 Milau 2023, om nogi ontok 1 Mansak 2024, miampai i koiso sabaagi single debut tinimungan dii om kinopolobusan pra-debut BabyMonster. Koombolutan iso label i Lee Chan-hyuk mantad AKMU om Choi Hyun-suk mantad Treasure nga minanakadai nogi id suang koponupuan sinding koiso dii, om songulun mantad puru dau i Asa, nokohompit papaasil muzik om lirik montok koduo-duo sinding dii. Muzik vidiu dii nakaanu 22.59 riong pongintangan do sangadau, nosiliu muzik vidiu debut bobos ogumu minintong doid timpu 24 jam id suang nawayaan K-pop, om nosiliu muzik vidiu debut bobos osikap nakaanu 100 riong pongintangan id platform dii, kapalas hopod o walu tadau pinalabus. Nokodimpot kalantayon tagayo o sinding dii id Spotify, nokodimpot 10 riong penstriman id suang 10 tadau, i bobos osikap montok tinimungan tondu K-pop wagu. Ahyeon, i au nokohompit id kopolobusan dii gama kobolingkaangan kolidasan, nolingasan au alaid mantad dii om ginumuli kawagu mantad hiatus dau, minamung kawagu do tinimungan dii montok popointutun aktiviti dumontol tinimungan diolo sabaagi turu o puru.
Sabaagi panakatanda debut nokoimagon tinimungan diti, pinalabus o extended play (EP) BabyMons7er diolo ontok 1 Ngiop. Nosokodung ii do single apangkal kiuhu "Sheesh" om popohompit nogi rakaman kawagu do "Batter Up" om "Stuck in the Middle" miampai turu o puru, om nogi iso sinding kiuhu "Like That" itinahak di Charlie Puth kalapas viral o versi cover "Dangerously" sininding di Ahyeon. Kopolobusan do eponim dii minogowit do 460,000 pangampalan, om debut id taang kotolu doid Circle Album Chart. Ii nopo timpuunon nga au songkuro no kopomoromitan tulun do, "Sheesh" nga nokoindakod carta tempatan sinding dii kalapas nakaanu populariti maya kosolimbahan mitilombus, nokoinuntu id taang kohopod Circle Digital Chart. Suai ko ii, nosiliu ii do kosuangon bobos agayo montok tinimungan tondu K-pop id Spotify ontok toun dii, debut soginumu 1.76 riong penstriman id Daily Top Songs Global Chart id kinoyonon ko-69. Kopihondot debut diolo, pinaharo o kadai a pop-up id The Hyundai Seoul id kinoyonondi miagal solinaid 10 tadau, minamagayat rahi 2,000 tutumombului ontok duo tadau nokoimpuun. Kopihuyud do kopolobusan kawawagu diolo, minongimpuun o tinimungan turu puru diti do jelajah pirubaan miampai tutumanud di koiso ontok wulan Mikat id onom kinoyonon Asia: Singapura, Jipun, Thailand, Taiwan, Indonesia, om Kabaatan Korea. Totus nopo dau nga nakalantoi o BabyMonster sinumuang doid kinoyonon ababayan "arena-class" id timpu apat nohopod tadau kalapas debut diolo, miampai 26,000 tikit nokoboli id Tokyo no.
Montok album studio koiso BabyMonster ontok timpu dumontol, pinalabus iso single digital pra-kolobusan kiuhu "Forever" ontok 1 Madas.
Winonsoi miampai timot di kiwaa duo kualiti di misulak, "buragang" om "raksasa" i kopihuyud miampai ngaran diolo, id nombo popokito yolo kowowoyoo miagal tangaanak om mamain-main id labus kosolimbahan; nga kokowowoyoo profesional soira manahak kosolimbahan agaras id sinasawat, popotindohoi o tinimungan diti do elemen "karismatik" sabaagi koulalaho poimbida YG Entertainment, i ointutunan sabaagi "YG DNA", koulalaho i nakagamut id suang identiti muzik diolo. Roitan o BabyMonster sabaagi tinimungan "ogumu komilaan" om nonuan do ginumuan om media label "elit", id nombo oinsanan nopo puru tinimungan nga abaal doid vocal, rap om sayau. Abaal nogi tinimungan diti do mogisuusuai boros kohompit no boros Korea, Inggeris, Jipun, Thai, om Sina.
Id suang iso tinjauan i pinoindalan do majalah pongindopuan hiburan JoyNews24, soginumu duo nahatus kukumaraja industri mantad syarikat hiburan om kosolimbahan, papalabus filim om kosolimbahan, om nogi monunuat abal kohiakan i popoiliu tinimungan dii id kinoyonon kosiam id suang kategori "Artis Bobos Piandad-andad Kolimpupuson 2021 om 2022", miampai Ive om suusuai po.
Oinsanam nopo artis YG Entertainment nga idola do BabyMonster, i ointutunan montok "stage presence" om "kabaalan muzik", miampai minsingilo yolo maya artis miagal do Blackpink om 2NE1.
Ontok Mansak 2024, nosiliu o BabyMonster sabaagi duta Pepsi id rantau Asia- Pasifik, om turos jenama kosmetik kolidasan CNP Laboratory miampai sanganu LG Household & Health Care, montok monguhup koburuon kumaa pasaran kolumison Jipun. Duo tulan kalapas dii, nosiliu tinimungan diti global partners do Adidas.
Nuludan album mini, popokito kointalangan nopili, koiyonon carta nopili, angka nokoboli, om pensijilan.
Nuludan single, popokito toun pinalabus, koiyonon carta nopili, om ngaran album.
Nuludan sinding suai i nokosuang carta, popokito toun kinopolobusan, kinoyonon carta nopili om ngaran album
Ngaran papalabus, toun pinatayad, ngaran listicle, om kinoyonon
Suat abal Bacaria nopo nga iso suat abal tabloid tikid minggu id suang boros Tabai i pinosoliwan id Malaysia montok oinsanan tulun ginumuan. Poporuput o suat abal diti kogumuan kokomoi do ahal semasa, kinaantakan di osuusuai om kopondosi om nogi gosip-gosip artis. 
Posoliwanon do tikid tadau Kukuak om moboros kokomoi kousikahan om kolungguyan tulun ginumuan, koposion di misteri, miuhot misimbar kokomoi ugama, ahal semasa, kohiakan om suusuai po. Akhbar Bacaria diti nopo nga iso bahan cetakan i pinosliwan do Kumpulan Karangkraf Sdn Bhd, Malaysia. Moto suat abal diti nopo nga 'Generasi Suara Baru'. Luguan monuunuat suat abal diti nopo nga i Abd. Jalil Ali.
Pautan luar
Laman Bacaria. Archived 2008-03-25 at the Wayback Machine
Badi Donggongon
Tomu badi Donggongon poingwiliu id kakadayan Donggongon id boogian kabaatan kosilahon Kota Kinabalu, Sabah, Malaysia. Tomu diti pohoroon insan sominggu, mibagal montok duo tadau mantad tadau Tadtaru gisom Kurudu. Pialatan kakamot di ogumu padagangon id tomu badi diti kohompit no tongo-kinotuan, tua'ua kinoyonon kousak-usakan, sada-sada om kakamot antik. Kogumuan kakamot di padagangon do hiti mantad id kampung-kampung id nuluhon di poingwiliu id labus kakadayan Penampang.
Bae Su-ji (; nosusu ontok 10 Gumas 1994), lobi ointutunan sabaagi Bae Suzy toi ko' i otigas Suzy, nopo nga modsisinding, mimingkono om model do Kabaatan Korea. Isido nopo nga bagas puru tinimungan tondu Miss A id siriba JYP Entertainment. Debutt isido sabaagi mimingkono maya siri soduontong Dream High (2011) om nogi kono id siri miagal do Gu Family Book (2013), Uncontrollably Fond (2016), While You Were Sleeping (2017), Vagabond (2019), Start-Up (2020), Anna (2022), om Doona! (2023). Debut isido id filem Architecture 101 (2012). Maya kinalantayon dau id filem, lohowon isido sabaagi "The Nation's First Love" id pogun sandad disido.
Koposion pogulu
Nosusu i Bae id Buk District, Gwangju, Kabaatan Korea ontok 10 Gumas 1994, maya Bae Wan-young om Jeong Hyun-sook. Haro o taka om tadi dau kusai. Sinumikul isido id School of Performing Arts Seoul om nakaawi ontok 2013. Pogulu debut, isido nopo nga model pomolian id suang talian (online shopping model).
Nointutunan o tulun do Bajau Samah id Pantai Kotonobon sabaagii do mananakai do kuda, momoomonsoi dangol om tulun di morobuat id ranahon. Okon ko ilo' no, nakaanu nogi o tulun tinaru Bajau Pantai Kosilahon Sabah loolobi po id watas Semporna do pamalahawan di unik om kirati miagal ko' sea gypsies", Panglima Dilaut, Pelaut om nogi Pelayar Terunggul. 
Tumilombus, milo do boogion o tulun Bajau Samah (Tindal) diti maya kinoyonon id ionon diolo miagal ko' id Tuaran, Kota Belud om Papar. Montok dii tulun Bajau Laut, kinoyonon nopo diolo nga noilaan do hilo id watas Kudat, Pitas, Lahad Datu, Kunak, Sandakan om nogi Semporna. Opibaagi o puru Bajau doid Semporna kumaa Bajau tindal om nogi Bajau Laut id nombo do Bajau tindal nopo diti nga lobi pointarad kumaa doid sektor pomutanaman om Bajau Laut nopo nondo nga doid sektor mongiinginsada' sundung pia do haro nogi o piipiro Bajau tindal di poimpasi maya kataradan doid ponginsada'an. 
Suai ko' ilo', Bajau Samah nopo nondo i poingion id watas Kota Belud om Tuaran nga nointutunan kopio doid pointongkop pomogunan sabaagi "Koboi Kosilahon" tu kinokitanan kokomoi kabaalan om kalantasan diolo doid papanahan do kuda. Okon ko' ilo' no, abaal nogi yolo doid kapamansayan do padang Samurai id nombo do kabaalan nopo kaka dilo nga pintungkus mantad soudor do Jepun kumaa tinaru Bajau Samah om Iranun id Kota Belud. Agayo om osonong kaka kopio o gatang dilo padang Samurai mantad Kota Belud tu gisom pogi do kaanu momoihak ginawo tutumombului mantad labus pogun. Oguno nogi o padang dilo montok tutungkap pomuhandaman kumaa tulun suai loolobi po montok tutumombului labus pogun di minongoi hiti id Malaysia. 
Bakas nopo nga minintonod mantad talun id kaawasan Eropah Tengah, Mediterranean (kaampai no Dayat Atlas Afrika Utara), om nogi kaawasan id Asia gisom Indonesia Kabaatan. Bakas nogi nga' noowit suminuang id ogumu kinoyonon suai. Poinsuang nogi o bakas id suang do fimili Suidae miagal do Warthog om Bushpig hilo id Afrika, Pygmy Hog id India Koibutan om bakas Rusa id indonesia. 
Winagat do bakas diti nopo nga' korikot gisom 44 paun (200 kilogram) montok bakas di nosukod, om gisom 6 gakod (1.8 meter) o ninaru. Nung kagagang, bakas kaanu dumadi di orongit kopio, loolobi no kopio karud om tangaanak di karud. Iso laang nopo do bakas mongumolig tinan diolo sondii nga miampai momoguno lamai.
Bakas nopunso id Great Britain ontok hinotusan ko-17, nga bakas-bakas di minsakag id pomogunan tolias nokoguli kawagu id pipiro konoyonon muagal do Weald, kalapas minogidu mantad pomiaraan bakas.
Kowowoyo bakas
Bakas poimpasi di tionon di haro o 20 tinan do bakas. mulong po ingkaa tinimungan bakas di soginayo 50 tinan nopo koumbal do nokito. Id tinimungan toomod, kiwaa duo toi tolu tinan bakas karud om tanganak dau; kanas gontoluhon nopo nga onok ko sobogian do tinimungan id suai ko timpu hawun om asaru do oilaan do okito songinan no. Kosusuan nopo nga koubasanan miontok do musim bunga; Songinan bakas karud koubasanan nopo nga kitanak do limo nga haro nogi di kokito kitanak gisom 13 tinan.
Bakas nopo nga tayam do nokturnal, om mogihumm taaganon mantad sodopo gisom sarap susuabon, miampai timpu-timpu mundorong do goduduo timpu tadau om totuong. Iti nopo nga sabab do mangansa diolo au kopio aparagat ontok timpu tangadau. Bakas mangakan ogos no koinsanai nunu i nokito kohompit no kasang, tua beri, kasou, tonsi napasa di norobuk, rinomos, songongi, om reptilia tokoro, om nogi tanak pasu om tangak kambing.
Bakbakan nopo nga kampung i poinladsong id Gianyar id kopulauan Bali, ponong koibutan do longkod kakadayan Gianyar.:224446
Ngenjung Sari
Ngenjung Sari nopo nga soboogian mantad Bakbakan sabaagi iso sub-kampung di tokoro om poinlongkod id Gianyar id kopulauan Bali, id boogian koibutan do ibu kota kakadayan Gianyar. Soboogian do kampung Bakbakan.This article may be confusing or unclear to readers. Please help clarify the article. There might be a discussion about this on the talk page. (May 2024) (Learn how and when to remove this message)
Bakung, bakong, bakuh, melung, landap, selandap toi ko' tembaga suasa (ngaran botani: Crinum asiaticum) nopo nga iso kawo susumuni kirasun id paganakan Amaryllidaceae. Spesies nopo diti nga sumuni sandad id pulou Lautan Hindi, Asia Kosilahon, Asia Silaubaat tropika, Australia om pulou Pasifik. Tonomon ii sabaagi tanom ponginlumis.
Botani
Puun bakung nopo nga iso kawo susumuni herba i sumuni mantad bebawang kiwinagat 5-9 kg. Roun nopo do puun diti nga kibontuk otutus om kiwotik do otomou di otuutuong, om roun nopo dii nga koubasanan numaru gisom 1 meter mantad tonod do tana gisom id dompok do roun miampai 10 sm o linaab.
Mongusak ii id suang jambak payung 8-9 sm id sawat do guas di akapal; toinsanan jambak kiwaa 1024 wusak bunga. Monikid wusak kiwotik opurak om kibontuk corong i mungkalad sumiliu ranggi otutus 4.59 sm ninaru om 69 mm linaab. Bunga-bunga dii kikosingudan do owongi soira timpu dongotuong.
Pananaman
Asakag o puun bakung maya bebawang. Soira kotuo, milo pitongkiadon o bebawang kumaa piipiro boogian okoro di berumpun i milo poundolihon id kinoyonon suai om tonomon maya medium pananaman di wagu toi ko' id siriba nopo do tana. Minog ii okuaan babang do tadau. 
Kogunoon
Id suang vidiu
Balatung
Balatung nopo nga susumuni i poinsuang id sesquipedalis spiesis Vigna unguiculata. Tua nopo balatung nga akanon miampai linsou sabaagi rarapaon. 
Ouhan iti aanu id kinoyonon talasu id Asia.
Botani
Balatung nopo nga kikawo rumoloi om sumuni miampai minsawat om rumilit. Ourod o roun diti kaagal do tontolu'.
Tua di aasil nopo nga poinaru id pialatan 15 gisom 40 sm. Kiwaa o linsou mogisusuai wotik miagal ko' wotik aragang, oitom om opurak. Tua diti no o posilihon sabaagi rarapaon. 
Pananaman
Balatung
Kiwaa piipiro laang ouhan montok mananom do balatung. 
Bambangan
Bambangan nopo nga' iso spesies susumuni id talun Malaysia om pogun-pogun suai do ASEAN. Bambangan nopo nga' iso susumuni om endemik id Sabah, Sarawak om Kalimantan. Tua' bambangan diti nopo nga' amu kopio no otutunan id Semenanjung Malaysia nga' lobi sinonim id pogun Sabah om Sarawak. Kointutunan do tua' Bambangan diti nopo nga' manahak rahung kumaa koposion om koubasanan do mogigion id posorili i okito maya kopogikaakawaan do ngaran tumanud do etnik. Mogigion id Sabah nopo nga' momolohou do tua' diti sabaagi Bambangan. Id boros Malayu Sarawak nopo nga' momolohou sabaagi do Asam Embang toi ko' Asam Embawang, om tinaru Iban nopo nga' momolohou tua' diti sabaagi do Mawang. 
Tua' bambangan nopo nga' agayo mantad ko' i mangga koubasan om haro serat di aparad. Suai ko' iri, roso tua' diti nopo nga' unik, owongi, oonsom om oomis. Tinaru Kadazandusun id Sabah nopo nga' insaru momoguno do tua' diti montok wonsoyon do noonsom bambangan toi ko' pasapakon id sup. Mantad dii, otutunan o bambangan diti sabaagi iso taakanon koubasanan do tinaru Kadazandusun id Sabah.
Kowoowoyoon
Mangifera Pajang fruit
Tua' Bambangan
Aspek
Kowoowoyoon
Bontuk
Obulugu
Kulit
Kiwarana sokulat, akapal (lobi kuang 1cm)
Wotik tonsi
Osilou
Roso
Oonsom om oomis
Musim bambangan nopo diti nga' tumimpuun soira haro songinan toi ko' duo tinan do tua' oloho om aratu. Kinawas do puun bambangan nopo diti nga' 90 - 180 kaki (30 - 60 meter) om tua' di oloho nopo nga' kiwinagat do 1 - 3 kilogram.
Nutrisi Bambangan
Tua bambangan nopo nga' haro zat-zat nutrisi di akawas do Vitamin C. Iti nopo nga' osonong kopio montok agen antioktida. Bambangan nogi nga' haro zat beta-keratin di akawas om osonong montok kominagan om manamong kolidasan mato om kulit.
Id suang do iso ponoriukan pongusapan di pinoindalan do Universiti Tun Hussein Onn Malaysia (UTHM), totus ponoriukan nakaanu do ekstrak tua' bambangan nopo nga' kibagas kopio montok mongidu sel-sel kanser id suang do tinan. Id suang konteks do ponoriukan diti, ponoriukan diolo nopo nga' poinlongkod kumaa kanser payudara. Tumanud do ponoriukan, ekstrak tua' bambangan diti nopo nga' kaanu mamatai 15% sel-sel kanser id timpu 24 jam om 90% id timpu do 72 jam.
Mantad kinabantalan ponoriukan dii, Universiti Kebangsaan Malaysia (UKM) nogi nga' nokohompit id ponoriukan potilombus montok mongekstrak komponan mantad boogian isirong tonsi tua' bambangan. Totus ponoriukan nakaanu do roromu fitokimia om antioksida id tonsi om isirong nopo nga' akawas. Iti popokito do potensi puun bambangan sabaagi tou do nutriseutikal antioksidan. 
"Banana Republic" nopo nga single koiso mantad The Boomtown Rats' album Mondo Bongo. Nokosuang ii id numbur kotolu id Carta Single UK.Misuai-suai mantad ko' tuni new wave band nokopogulu, koukaban nopo do sinding diti nga hok ska-reggae (i huliton id kolimpupuson versi album di lobi anaruu). Sundung do ingkaa, sinding dii sondii lobi maya muzik lobi kumaa arus perdana. 'Republik punti' id suang do sinding diti nopo nga potret aralom do Republik Ireland, pogun nontodon band dii, om sinuat sabaagi ponuli kumaa pogoduhan montk band dii momonsoi kosolimbahan do hilo. Sabab nopo kaka dii nga kecaman di Bob Geldof kumaa nationalisme, momuruan ugama i kipomusarahan kuno, om puru komisiwal korup id suang iso ponorubungan/kosolimbahan konorversi ontok toun 1977 id The Late Late Show Ireland miampai di Gay Byrne.
Bandaraya Melaka nopo nga bandaraya ii kinawayaan sabaagi do ibu damung Melaka, Malaysia. Bandaraya diti nopo nga bandar kumo-8 ii nokoimbulai id selatan Malaysia. Noiisytihar iti mantad do UNESCO sabaagi koiyonon sandad Pomogunan mantad do George Town ontok 7 Madas 2008.Bandaraya Melaka nopo nga iso mantad bandar bobos olidang id Asia Silaubaat, om nakaanu gaa sabaagi Pemenang Gaa' Bandar Pelancongan Bersih ASEAN Peringkat Kebangsaan 2018-2020 do wagu po. Bandaraya kinawayaan id Malaysia nopo diti nga kiikiro 2 jam no mantad Kuala Lumpur.
Bandaraya Melaka nopo nga poingiliu misomok do muara Baang Melaka ii lumuyung kumaa Selat Melaka. Koiyonon bandar kinawayaan i poingiliu misomok do rahat, kohompit no Nuluhon Melaka miampai kubu Portugis ii notuhan, A Famosa. Nokoburu o Bandar Melaka id toinsanan aspek mantad teras saja diti, kohompit no kumaa id Selatan. Bandaraya Kinawayaan Melaka diti nga miapid nogi miampai do limo bandar ii nointutunan miagal ko - Lisbon, Portugal, Kuala Lumpur, Malaysia, Hoorn, Belanda, Valparaiso, Republik Chile om Nanjing, China. 
Nawayaan kosultanan Melaka nopo nga nokoimpuun miampai kotindapahan di Parameswara, songulun raja Srivijaya mantad Palembang, ii minomorinta mantad toun 1400 gisom 1424. Naanu o ngaran Melaka mantad do ngaran guas ii nundorongon di Parameswara. Ontok dii, iso ahal nadadi tu, kiwaa kancil topurak ii minanandang do tasu-tasu raja. Mantad dii, noimayaan kopio i Parameswara do nokokito om minomorinta do koiyonon dii do pungaranan sabaagi Damung Melaka. Kosultanan dii nopo nga minomorinta Melaka gisom do 110 toun gisom norikatan do Portugis ontok toun 1511. 
Bandung nopo nga ibu kota provinsi Jawa Kotonobon Indonesia. Poinladsong id pulou Jawa, Bandung Raya (Koiyonon Metropolitan Cekungan Bandung / BBMA) nopo nga koiyonon metropolitan koduo bobos agayo om koduo bobos ogumu mogigion id pogun diti, miampai lobi 11 riong mogigion. Poinladsong id kinawas 768 meters (2,520 feet) id sawat topong rahat (titik bobos akawas id koiyonon Koibutan miampai kinawas 1,050 meters (3,445 feet), om bobos osiriba id Kabaata miampai 675 meters (2,215 feet) id sawat topong rahat), kiikiro 140 kilometres (87 miles) kumaa kabaatan kosilahon Jakarta, suhu nopo do Bandung nga lobi atamis poingompus toun mantad di kogumuan kakadayan Indonesia di suai. Kakadayan nopo diti nga poinladsong id lembah bawang i nosorilian do nuluhon kitapui, i popotounda sistem pertahanan sandad. Ii no sabab toponsol palan pomolinta Hindia Kosilahon belanda montok papawaliu ibu kota mantad Batavia (baino Jakarta) kumaa Bandung.
Antakan toun 1488, nokolodi o' Bandung sabaagi iso boogian do koporintaan Pajajaran.
Toun 1799- Syarikat Hindia Kosilahon Belanda nopo nga nokotimbaba do koinsusuton gisom do ii nopo pintaanga do watas Nusantara nga naanu om noporinta do Belanda. Antakan nopo di nga, i Bupati R.A. Wwiranatakusumah Daendels o' minomorinta o' kota Bandung.
Toun 1808- Belanda nopo nga minaganu di Herman Willem Daendels sabaagi do Gabenor Jeneral id Nusantara di, kalapas do nokoidu kopomorintaan Syarikat Hindia Kosilahon Belanda.
1809- Bupati minomorinta do ii nopo ibu kota do Karapyak maan poundoliho kumaa iso watas id disan Bawang Cikapundung (oilaan nogi do Medan dinondo).
1810- Daendels pinoposuhak sukud id disan Bawang Cikapundung om minomoros do Zorg, dat als ik terug kom hier een stad is gebouwd! id kirati do "Mai no, soira do koguli oku, mositi do poingkakat no kota do hiti!" Baino nopo, nosiliu o' kinoyonon dii sabaagi do longkod do kota Bandung.
25 Mikat 1810- Minokianu i Daendels kumaa di Bupati Bandung om Parakanmuncang do papawaliu ibu kota kumaa kinoyonon di (Bawang Cikapundung).
Kinoyonon Di Kagayat Ginawo
Bandung nopo diti nga nointutunan sabaagi kota di kiwaa ogumu tomod kinoyonon id haro bangunan di nakalaid no om kiharo elemen toi ko' koyuuyuon do rinda doung Belanda.
Muzium Sidwatu Bandung
Muzium Wangsit Mandala Siliwangi
Institut Laguwagu Bandung
Vila Isola, UPI
Lembang, watas di kiwaa kouyuuyuon talun di asadang id Utara do Bandung
Gedung Merdeka om Museum Asia-Afrika id hinombo kinoyonon do pibarasan do Asia-Afrikas (1955).
Gedung Yayasan Longkod Kebudayaan
Bangkar nopo nga iso kawo padsakayan wait di kibontuk alandai om gunoon miampai poingwalad do tongotulun di ongosopung. Ointutunan o bangkar maya rikabontuk guas buut di aiso tinan. Owonsoi o bangkar momoguno kakamot di kagayat miagal ko' puun kayu di obulugu, poring, tuung, toi ko' kantung tongus i lumobpung, om kosoruan amu momoguno do injin.
Bangkar poinsandad
Id suang biologi, loolobi no id biogeografi pulou, bangkar nopo nga okon ko kikonsep di oponsol. Huckleberry Finn om Jim, id timpak do bangkar diolo, winonsoi E.W. Kemble mantad edisi 1884.
Bangkatan
Bangkatan
Bangkatan toi kara balanda (Nasalis larvatus (Latin) nopo nga kara di mangakan do roun.
Bangkatan poimpasi id Bonio miagal doid Sukau ( Bawang Mananggul, Kinabatangan), Bawang Sogama (Lahad Datu), Klias (Buput) om id pipiro tiyonon suai. 
Kouras-urasai nopo do bangkatan nga anaru todung montok di tontoluhan. Tontoluhan do bangkatan nopo nga poinggayo-gayo ko iri karud.Tontoluhan do bangkatan kotipong gisom do 72 sintimito (28 insi) ninaru, kitikiu ninaru gisom 75 sintimito, om kiwinagat gisom 24 kg (53 paun). Karud do bangkatan kotipong gisom 60 sintimito, kiwinagat 12 kg (26 paun).
Karud do bangkatan maganak do iso tanak kopongoh poh do mogontian solinaid do 166 tadau(Gorzitze, 1996). Maganak dongotuong id raan ko 2 toi ko 3 do puun (Gorzitze, 1996). Pointogiging (ischial callosities), solinaid do 3 minit pogulu do mogkosusu (Gorzitze, 1996). Akanon disio iri nimpusadan do tanak (Gorzitze, 1996). Poingiyon iri tanak miampai do molohing karud solinaid do tolu toun.
Ontok di 25 Julai 2011, songinan bangkatan rinilitan do tag satolit GPS (Pongilo Kinoyonon Sompomogunan) doid Kuta Kinabalu (Daily Express, 26 Julai 2011). Tag diti pinorilit di Jabatan Hidupan Liar Sabah (JHLS) om Longkod Penyelidikan Danau Girang (DGFC) id siriba do laang mogumolig om manampasi do suang talun. (Daily Express, 26 Julai 2011)
Noputan
Bangladesh (Boros Benggali: ) toi ko' ngaran di poihimagon nopo nga Republik Rakyat Bangladesh ( , Gnoprojatontri Bangladesh) nopo nga iso pogun id sampaping koibutan rahat tanak benua India rantau Asia Selatan miwolit do India id kotonobon, koibutan om kosilahon miampai Myanmar id sampaping silaubaat pointoguang do Teluk Belangga id sampaping kabaatan. Miampai do Bengal kotonobon id India, Bangladesh nopo nga kiharo piipiro koiyonon etnik om linguistik Bengal, Ibu negara om kakadayan tagayo id Bangladesh nopo nga Dhaka.
Pinatatap do Pembahagian India o wolit Bangladesh ontok toun 1947 ontok di nosiliu pogun diti do talad kosilahon Pakistan (Pakistan Kosilahon) i pinitongkiad mantad talad kotonobon kisinodu 1,600 kilometer (1,000 batu). Sundung kiwaa agama di miagal, nosubuanan o ga'ang etnik om linguistik montok koduo-duo talad do iso koporintaan id Pakistan Kotonobon di kikowoyowoyoo' au opuou. Gama diti, nakagabas o Bangladesh ontok toun 1971 kalapas pisangadan kiraha i sinokodung do India. Montok toun-toun dumontol, natandaan o kagabasan dii miampai kakasahon politik mantad hopod om tolu luguan koporintaan di mogisuusuai, om nogi apat pagahawan kuasa tentera.
Banis di de Morgan (Boros Inggilis: de Morgan's laws) nopo nga' tongo tilin popiomut do tongo osimban don Boole (Boolean variables) maya' tolu katandaan: OM (AND), TOI (OR), miampai KON (NOT).
Latanon
Maya wayagait koubasan id sidwangun dorud (electrical engineering) hingkaa govit do banis di de Morgan:
Duo toi lobi osimban poinrayat nopo pamagait do katandaan OM, it tonduk habpang, 
pamagait do katandaan TOI, om it tuku id kaas do osimban hingkaa (roitan do tukukaas toi overline) toi tonduk 
pamagait do katandaan KON.
Poomitanan boros tokud Python
Banis diti okinam maya' hisok (code) mamakai do boros tokud Lopung (Python) hingkaa:
pasa pampang do induo ootus Otopot.
Kuil Buddha Brahmavihara Arama
Banjar nopo nga watas (kecamatan) id regensi Buleleng id koibutan do Bali, Indonesia.
Wasai di otutunan kopio, Singsing Waterfall, poinladsong id watas diti, Tigawasa, id Kampung Temukus, lobi kuang 3 km mantad kabaatan kosilahon do Kotogisan Lovina om 10 km mantad kabaatan kotonobon do kakadayan Singaraja.
Id kampung do Banjar Tegeha poinsomok do kakadayan Banjar, nopo nga Kuil Brahma Arama Vihara, otutunan nogi sabaagi Kuil Buddha Banjar, kuil buddha bobos tagayo id Bali. 
Kinoyonon buddha suai id watas diti nopo nga "Candi Buddha Kalibukbuk", id kampung Kaliasem (id kotonobon do Kalibukbuk).
Dayat Crocker mombontuk dayat i popitongkiad boogian Pantai Kotonobon om Pedalaman id Sabah, Malaysia. Miampai purata kinawas 1,800 metres (5,906ft), ii nopo nga dayat nulu bobos akawas id pogun diti. Pinungaran o dayat diti tumanud ngaran di William Maunder Crocker, songulun pomorinta Borneo Koibutan ontok hinotusan ko-19.
Sidwatu
Dayat nulu nopo diti nga mantad watu enapan i nakakat om nolopi, mantad watu togis olomi om syal i noluluhawa no. Timpak bobos akawas nopo nga Nulu Kinabalu ii no 4,095 metres (13,435ft) . Kogumuan nopo wolit taman id sawat tipong 300 metres (984ft) miampai tana tosiriba gunoon montok pomutanaman kontan om karanahon. Poinladosng o Lembah Tambunan ponong kosilahon dayat nulu diti miampai kinawas 800 metres (2,625ft) om kogumuan nopo nga karanahon misahau, om koporingan i miwolit miampai boogian koibutan kosilahon taman pomogompian diti. Oponsol o taman diti montok tudan waig kumaa mogisuusuai bawang id boogian Pantai Kotonobon om pedalaman Sabah kohompit no Bawang Papar, Bawang Kimanis, Bawang Bongawan, Bawang Membakut, Bawang Padas om Bawang Melalap i lumuyung kumaa ponong kotonobon taman, om Bawang Pegalan, Bawang Pampang, Bawang Apin-Apin, Bawang Tendulu, Bawang Melalap, Bawang Liawan om Bawang Tikalod i lumuyung kumaa kinoyonon di misuai (opposite direction).
Nawayaan
Pinosiliu o koiyonon posorili Nulu Kinabalu sabaagi taman pogun mantad di toun 1964 om nogi Tapak Warisan Dunia koiso do pogun.Soboogian nopo mantad dayat diti nga pinoimagon sabaagi Taman Negara dayat Crocker mantad toun 1984. Maya Program Pemuliharaan Biodiversiti om Ekosistem Borneo (BBEC), pinoindalan piuhupan teknikal id pialatan kolunduan Sabah om Agensi Kerjasama Antarabangsa Jepun (JICA) montok popointutun konsep Zon Penggunaan Komuniti (CUZ) sabaagi pipilion kotoinaan montok monolibamban kobolingkaangan minonit komuniti sandad i poingion om momoguno toud id kinoyonon pongumoligan dii. Nulu Kinabalu, iso mantad nulu bobos akawas id Asia Silaubaat, nopo nga soboogian mantad dayat diti. Ontok 2014, nookunan o dayat diti sabaagi Rizab Biosfera UNESCO, poposiliu dii sabaagi tapak koduo id Malaysia i nakaanu kookunan dii, kalapas Tasik Chini id Pahang, Semenanjung Malaysia.
Biodiversiti
Kiwaa mogikaakawo flora om fauna id Hutan Simpan dayat Crocker om nogi mogikaakawo songongi nokturnal bobos ogumu id 20 gouton (hutan simpan) id kinoyonon Heart of Borneo id Sabah; om kiwaa nogi piipiro ginumu spesies endemik.
Koimoton
Peta dayat nulu.
Dayat nulu miampai sea of clouds.
Dayat nulu miagal di okito mantad Watas Ranau.
Kokitanan dayat nulu i okito mantad Ralan RanauTamparuli.
Kokitanan dayat nulu mantad Ling San Pagoda in Watas Tuaran.
Katayadan do pulou
pogioduhan Pulou Spratly
Barait nopo nga iso kawo do tinunturu' do tulun Borneo id Sabah. Montok do kopoilaan di lobi otolinahas, kiharo do mogisuusuai o kogunoon dau miagal ko' montok do mogowit kakamot. Koubasanan nopo diti barait diti nga gunoon do tulun tinaru Kadazandusun, Murut, om Rungus montok do mogowit totus pomutanaman toi ko' nintorusan. Montok do kapamansayan diti barait, nowonsoi iti mantad kulit do tuai i minangan sinsibo' tumanud do kinogoyoon pogulu po do solopidon. Suai ko' ilo', proses kapamansayan dau nogi nga manganu do timpu di alaalaid loolobi po nung kakamot momonsoi dau nopo nga onuon id posorili'. Sundung pia miagal diri nga, nung osiau toi ko' opusik o tulun diri do momonsoi nga milo i opongo miampai duo toi ko' sangadau noo.
Dame Jocelyn Barbara Hepworth (nosusu ontok 10 Milatok 1903  20 Mikat 1975) nopo nga songulun artis nonggilis om pongukir. Totus di nowonsoi disido nopo nga kiula Modernism miagal ko arca moden. Hepworth nopo nga songulun lundu di poingion id St Ives maamaso Pisangadan Pogun di Kumoduo miampai dio Ben Nicholson om Naum Gabo. 
Nosusu isido hilo id Wakefield, Yorkshire om minongoput yau sinikulan dau hilo id Leeds School of Art om the Royal College of Art id toun 1920s.Ontok di toun 1925, minisawo yau di John Skeaping i nogi songulun pongukir. Nga, ontok 1931 nokoruba yau songulun momoomowotik (painter) i Ben Nicholson om miniada yau di Skeaping ontok 1933. Hiza diti nopo nga poingkalaja yau sabagi modern artis id Hampstead, London om nogi pangasas art movement Unit One.
Soira nokosolimpuun o Pisangadan Pogun Kumoduo, minundaliu yau miampai sawo dau hilo id St Ives, Cornwall om minion di hilo. Yau nopo nga bobos nointutunan sabaagi pongukir om pinapaasil nogi yau do lukisan- miagal ko lukisan do bilik pambadahan di tanak tondu dau id 1944- om litograf. Minidu isido pogun ontok 1975 soira naalab o studio dau.
Bartlettia nopo nga genus monotip susumuni kitusak id suang paganakan aster, Asteraceae. Genus nopo diti nga kiwaa iso no spesies ii no Bartlettia scaposa, ointutunan sabaagi Bartlett daisy. Spesies nopo diti nga mantad hilo Mexico, New Mexico om Texas id Mirika Sompuu.
Spesies nopo diti nga herba monikid toun i sumuni gisom kiikiro 25 sentimeter kinawas miampai guas i poinguridong i miarapang id dompok. Kogumuan nopo roun dau nga id tompok do guas. Roun nopo dii nga kiwaa bilah miampai mogisuusuai bontuk, sumoonu abaagi kumaa tolu cuping, miampai disan i bergerigi. Tulu nopo do tusak kiwaa 5 gisom 13 talad wusak osilou om gisom 90 talad wusak cakera kiwotik osilou toi ko' rona osohug. Tua' nopo dau nga cypsela i milo korikot lobi mantad iso sentimeter ninaru, kohompit no pappus i kaagal-agal hulu angatandai.
Sumuni iti id gana gouton om playas. Momiwusak ii ontok timpu talasu om timpu magalang, loolobi kalapas rumasam.
Basshunter toi ko' ngaran kopiipio Jonas Erik Altberg (nosusu ontok 22 Momuhau 1984 id Halmstad) nopo nga songulun, produser om DJ.
Baang Rajang nopo nga baang di tanaru id Malaysia. Poingiliu iti id damung Sarawak. Rinaru nopo nga 770 kkm mantad Dayat Iran id tanga pulou do Borneo kumaa Rahat China Selatan id Kotonobon. Baang diti nga orikot gisom do pekan Kapit, Sarawak om hulu nopo nga id Empangan Baleh, ii Putai ii poingiyon id Watas Nuluhon Mabong, Boogian Kapit. Id boogian hulu baang nopo nga, rangkaton o balak momoguno do wayaan baang diti.
Nawayaan sandad posorili: tanak baang, Baang Sunda pranawayaan
Ontok timpu Paleolitik toi ko' Mesolitik, lobi kurang 10,000 toun di gulu, nokoinsiriba 5 taang celsius id suhu global. Id timpak nuru, nakarasam id bontuk do salji om notimung sabaagi do lembaran kiasi (kohompit no do Nulu Nabalu)), gisom nobabak o rikud dam id turugan hidrologi global. Sabab do nokoingkuri o waig id rahat, nokoinsiriba nogi aras do rahat soginumu 120 meter mantad timpu dondo. Rahat China Selatan nopo nga nokoring, gisom do pinopoimbulai do Pentas Sunda om peparit di aralom om suminiliu do baang kuno tagayo i lohowon do Baang Sunda Utara. 
Tana tagayo Asia, Semenanjung Tana Tabai, Sumatra om Jawa nopo nga mioput kumaa do Borneo maya sunsuyon tanah Pentas Sunda i okito. Baang Sunda Utara nopo nga popotounda pioputan toponsol kumaa do Baang Mekong id Vietnam om Baang Chao Phraya id Thailand id utata, Baang Baram om baang Rajang id Sarawak id kosilahon om Baang Pahang om Baang Rompin id kotonobon tanah tagayo. 
Bencana Naantaban balak
Ontok 16 Gumas 2010 naantakan do rasam tologod id Putai om Nungun id hulu Baleh gisom do notuhan do tagayo ii minogowit do balak om serpihan suai kumaa Baang Baleh, tanak baang id hulu Kapit om kuminaa id Baang Rajang. Kiikiro do nokolobi kasari 300,000 m3 o isipadu balak om serpihan ii notuhan. Kaantaban balak diti nogi nga minomorumbak do Baang Igan. Nokorikot id Sibu o serpihan balak ii kirinaru do 50 km ontok 8 Gumas gisom no minogowit kosusaan kumaa sakayon montok di mogiigiyon id doros do baang om bangkai do tongosada nga okito nogi id baang di.
Panalad Sondad Posorili om Kolidasan Don GInumuan Sarawak, Datuk Seri Wong Soon Koh nopo nga mondakwa do bencana naantaban balak diti nopo nga au insan nadadi di pogulu ii id skala do tagayo. Sundung do ingkaa, Panalad Pombangunan Tana, Datuk Seri James Masing nopo nga mondakwa do boncana di kopiagal nopo nga nokoumbal nodadi di pogulu ii om au papasala yau ahal dii sabab do haro pembalakan mantad syarikat pombalakan di au kitonggungan. Luguan Panalad Damung Sarawak, Abdul Taib Mahmud nopo nga minamason kumaa rakyat Sarawak moi do au popisala do isai nopo pihak om minimatos yau do karajaan nogori nopo nga monyiasat kokomoi ahal diti. Guraan montok kosimbanan, Sarawak (MoCS) nopo nga pinoposogu do apatut toodoon o iso komitikuasa mantad mobi karajaan om mombantah montok mongilo kopio sabab kokomoi kaantaban balak id Baang Rajang dii.
Bawang Ayung nopo nga' bawang di bobos tanaru id pulou Bali id Indonesia. Bawang diti soninaru do 68.5km mantad dayat konuluhan koibutan, katalib do watas Bangli, Badung, Gianyar om nogi kakadayan do Denpasar, pogulu sumoliwan id Selat Badung id Sanur. Otutunan kopio o bawang diti montok pimbangkaran waig topurak. 
Lembah perparitan montok bawang Ayung nopo nga' soginayo 109.30km2,miampai bawang tokoro nopo nga' korikot do 300.84km2 (lobi kuang 30,000 ha). Lumuyung o bawang diti 68.5km mantad do toud dau id somok do Kintamani, solinaid do disan kabaatan konuluhan i popisuai do koibutan om kabaatan Bali, om olimpupus id Kotogisan Padanggalak Sanur. Id sarayo, tolu bawang tagayo lumuyung kumaa Bawang Ayung, i otutunan sabaagi do Tukad Bangkud id sarayo Pelaga, Tukad Menggani id sarayo do Catur, om Tukad Siap id sarayo do Kintamani. Kopogiruurubaan do kotolu-tolu bawang diti nopo nga' id Payangan.
Kadar hakisan nogi nga' osiriba id karanahan id sarayo om id taatanga, gama do piras di lobi apatau om teknik ponondulian tana di osonong.
Teres ranahon id disan do Bawang Ayung poinsomok do Kadewatan, Gianyar (2005)
Purata suhu id panagahan waig Bawang Ayung nopo nga' lobi kuang 18.4C om 26.6C sontoun, tumanud do kinakawason. Purata rasam sontoun id sarayo nopo nga' lobi akawas, lobi kuang 19633242mm. Id panansawa nopo, id kahabaan do purata 13.13%, rasam om tadau rumasam nopo nga' oingkurian. Id pintangaan, purata rasam nopo nga' lobi kuang 19983176mm miampai purata 105 -128 tadau rumasam. Id panansawa, poinsomok do kakadayan Denpasar, rasam nopo nga' osiriba, lobi kuang 1486mm miampai purata 69 tadau do rumasam.
Lembah perparitan nopo nga' haro duo kawo do topografi: konuluhan om apatau. Waig di notipong mantad 1973-1986 nopo nga lobi kuang 6.6-14.2 m/saat miampai purata 8.69 m/saat. Pompod sinanadan id Buangga popokito kakawason 544.4 tan/sangadau om osiriba nopo nga 2.8 tan/sangadau, miampai ginumu ponipangan (kaida SCS-USDA) soginumu 91,393.127 tan/sontoun.
Pomogunaan tana
Kogunoon tapangkal nopo montok do lembangan koluyungon do bawang Ayung nopo nga' montok agrikultur. Kopokitanan di olumis, lobi-lobo no id sarayo do bawang, lobi po id Petang kumaa Carangsari, miampai okuri rahung do tongotulun. Ogumu garakan di manga'ga poposiliu do bawang diti sabaagi iso kinoyonon di osonong kopio montok mimbangkar.
Mimbangkar om podtuongisan miampai am
Bawang Ayung nopo nga' noroitan sabaagi kinoyonon di osonong kopio montok mimbangkar sampaganakan tu' purata kuasa rumatu (daya 3) papasaga diya sumakai do bot id taatanga do talun. Garakan montok kogumuan wayaan do paganakan (soginumu 33 garakan) nopo nga' kalas II om kalas III. Suai ko' iri, wayaan do mimbangkar diti nopo nga' ukaban montok tulun kiumul do 5 gisom 65 toun. Id disan do Bawang Ayung, Chicco Tatriele om sawo disido minomonsoi iso longkod, winonsoi mantad do poring, montok popoundorong do tinan om pomusarahan.
Bawang Baram i okito mantad Sunsuyon ASEAN
Baang Baram nopo nga iso baang kirinaru do 400 km id damung Sarawak, Malaysia Kosilahon id pulou Borneo. Baang nopo diti nga mantad do kosilahon ii nopo nga Dayat Iran om lumuyung kumaa do Kotonobon maya gouton hujan tropika kumaa saralom Rahat China Selatan. Id suang peta nopo nga poingiliu id koordinat 4 35' 0" Utara, 114 58' 0" Kosilahon.
Lembangan Baang Baram nopo nga nosiliu do boogian Sarawak ditimpuunon i pinatahak kumaa Raja Topurak Sarawak mantad di sultan Brunei ontok 1882, sobidang koiyonon soginayo do 10,000 watu persegi montok pambayar tounan 6000 dollar. 
Baang nogi diti nga poinsoborong au osodu mantad muara do Lebuhraya Miri-Baram, Wayaan Pisompuruan, maya Sunsuyon Batang Baram ii noukab ontok 2003. Lobi kurang 100km hulu baang ii poingiliu id pekan Marudi.
Baang diti nogi nga ointutunan id kogumuan koiyonon id Borneo sabaagi Batang Baram miagal do baang suai id pulou di miagal ko Batang Lupar, Batang Rajang, Batang Mukah, Batang Tinjar om suai po.
Nawayaan sandad posorili: tanak baang Baang Sunda pranawayaan
Ontok tontok Pleistosen toi ko Mesolitik ii lobi kurang 10,000 toun digulu, nokoinsiriba 5 darah Celsius o suhu global. Id puncak nulu nga nakarasam sabaagi salji om notimung sabaagi do lembaran kiais (kohompit no Nulu Kinabalu), gisom noontok rekod dam turugan hidrologi global. Sabab do nokurian do waig ii polobuson kumaa rahat, naratu o aras rahat gisom do 120 meter mantad timpu dinondo. Rahat China Selatan nopo nga nokoring gisom do nokito o Pentas Sunda om peparit i aralom digulu po om nosiliu do kuno tagayo ii lohowon do Baang Sunda Utara.
Tana Tagayo Asia, Semenanjung Tana Malayu, Sumatra om Jawa nopo nga mioput do Borneo maya sunsuyon tana Penta Sunda ii okito. Baang Sunda Utara nopo nga pinopotounda do pioputan toponsol kumaa Baang Mekong id Vietnam om Baang Chao Phraya id Thailand id utara, Baang Baram om Baang Rajang id Sarawak do kosilahon om Baang Pahang miampai Baang Rompin id kotonobon tana do tagayo.
Barrow (Irish: An Bhear) nopo nga iso bawang id Ireland. Iti nopo nga iso mantad The Three Sisters; om duo bawang suai nopo nga otutunan sabaagi Bawang Suir om Bawang Nore. Bawang Barrow nopo nga bawang di bobos tanaru id pialatan do tolu bawang dii, soninaru 192km (120mi), om bawang koduo bobos tanaru id Ireland, id dolikud do Bawang Shannon. Kinoyonon do panahawan do Bawang Barrow nopo nga 3,067km2 pogulu kopiamung miampai Bawang Nore miampai oniba ko' 20 km mantad toud dau. Kadar koluyungon purata jangka tanaru do bawang, pogulu kopiamung do Bawang Nore nopo nga 37.4 meter padu sesaat. Id kopiomungan do Bawang Suir, kinoyonon panahawan nopo nga 5,500km2 om kapalabusan nopo nga lobi ko' 80m3/s.
Wayaan
Toud do Bawang Barrow nopo nga id Glenbarrow id Nulu Slieve Bloom id Watas Laois.
Kakadayan di awayaan do Bawang Barrow montok lumuyung kumaa rahat labus do Waterford nopo nga Portarlington, Monasterevin, Athy, Carlow/Graiguecullen, Bagenalstown, Goresbridge, Graiguenamanagh om New Ross.
Bawang diti nopo nga mombontuk do piolitan sandad id piras wanan, id watas Kilkenny om Waterford, om id piras gibang id watas Carlow om Wexford.
Ngaran
Hidronim Ireland Bhear nopo nga naanu mantad Proto-Celtic *boru-("tinanok, brew"), i nosiliu do sorumpun miampai Borvo, dewa mineral om tudan-udan do Celtic. Mogikaakawo ija'an kohompit no do Berbae (gen. ca. 800/830), Barowe (1522), om Barragh (1641). Sidtana' Ptolemy (hinotusan ko-2 M) popokito do bawang i lohowon sabaagi B (Birgu), i milo piungkoniton miampai Proto-Indo-Eropah *berg- "montok popolisok, montok mongumolig," sumuku kumaa Tuundorongon Kapal Rahat Waterford sabaagi kinoyonon montok pongumoligan.
Nagaran bawang diti nogi nga piungkoniton miampai kowoowoyoon do lagenda Dian Cecht, i minamatai do tolu tulanut is suang do tangkayau do tanak kusai di The Morrgan om pinataam id Barrow, gisom pinapasabap do ginumolok.
Sloighedh la Domhnall ua Nill co Laighnibh co ros-indir o Bherbha siar go fairrge, & do-bert bromha mhr lais, & do-rad forbhais for Ghallaibh, & for Laighnibh co cenn da mhos. As don chur-sin torchair Fionn, mac Goirmghiolla, Dunghal mac Dnghaile I Riagin, & Ronn, mac Bruadair, mic Duibhgiolla, & aroile saor-chlanna do Laighnibh amaille friu.
Kodolinan:
Iso tantara pinuruanan di Domnall ua Nill kinumaa id Leinster; om minanakau mantad do Berbha kumaa ponong kosilahon kumaa rahat: om minogoit isio do ogumu lombu: om minonutuk isio do tulun Norsemen om Leinstermen solinaid duo tulan. Id kinaanatakan diti nopo nga minamatai di Fionn, tanak di Goirmghilla; Dunghal, tanak di Dunghal Ua Riagain; Ronan, tanak di Bruadar, tanak di Duibhghilla, om tulun kiharo-haro suai mantad Leinstermen miampai diolo.
Nawayaan
Barrow mantad aspek nawayaan nopo nga popotounda rontob sandad id pialatan do kolunduan Laigin id ponong kosilahon om Osraige id ponong kotonobon.
Haro iso tukadan nanu di Sir John Davies do "isai nopo i mion id boogian kotonobon Barrow, mion id boogian kotonobon do koundangan".
Nagivasi Barrow
Bawang Barrow nopo nga mombontuk soboogian tagayo do rapang wayaan waig id boogian sarayo do Ireland, popotounda do piromutan sarayo montok tuundorongon kapal rahat Waterford om Grand Canal, i popiromut kawagu Dublin kumaa id Bawang Shannon. Kiwaa tolu boogian montok navigasi:
Pasang surut bawang Barrow , miampai do pasang tanak bawang dau, Bawang Suir om Bawang Nore, mombontuk 88 km (55 batu) navigasi bawang pasang surut.
Navigasi bawang miampai aiso pasang surut i popokito do 23 kunci, popotilombus do 66 km (41 batu) kumaa sarayo mantad rontob pasang surut Barrow id St Mullins kumaa Athy.
Wayaan Barrow id Grand Canal nopo nga mioput kumaa bawang id Athy om tumilombus kumaa koibutan miampai sinodu 45 km (28 batu) miampai 9 kunci, mioput kumaa wayaaan tapangkal Grand Canal id Lowtown, om tumilombus kumaa Dublin.
Rekreasi
Soboogian do Barrow nopo nga mamagayat do tulun di orohian do mimbangkar om nogi mangkaau, lobi-lobi no maamaso timpu talasu. The Barrow Way nopo nga wayaan mamanau gakod miampai sinodu 120 kilometer poingompus do Barrow, iso mantad do Wayaan Kitanda Ralan Kabansaan Ireland. Wayaan diti nopo nga tumanud do Wayaan Barrow, om potilombus id poingompus do wayaan tunda id poingompus do boogian bawang di aiso pasang surut, olimpupusan id St. Mullins.
Intangai nogi
Bawang id Ireland
Katayadan do bawang id Ireland
Ngaran bawang poingkapal nopo nga popokito soboogian bawang toi ko' poinggonop id Ireland Koibutan, om i suai nopo nga id Republik Ireland
Bawang Jordan toi ko' Bawang Yordan (  , Nahr al-Urdunn; Hebrew:  , Nhar hayYardn), ointutunan nogi sabaagi Nahr Al-Sharieat (  ), nopo nga bawang kininaru 251 kilometer (156 mi) id Levant i lumuyung mantad koibutan kumaa kabaatan maya Sea of Galilee i kiwaig aanau om sumusuhut kumaa Laut Mati i kiwaig osin. Lumuyung o bawang diti maya Jordan, Syria, Israel om wilayah Palestin.
Jordan om wilayah Golan Heights i ionon do Israel miwolit miampai bawang diti ponong id kosilahon. Israel om Tebing Kotonobon i ionon do Israel nopo nga poinladsong ponong id kotonobon dau. Nakaanu o Jordan om Tebing Kotonobon do ngaran tumanud kinoyonon diolo i minonit do bawang diti.
Oponsol o bawang diti id suang Judaisme om Kristianiti. Tumanud do Alkitab, sinumoborong o tinaru Israel do bwang diti kumaa hilo Tana Pinibatasan om pinosu i Jesus di Yohanes Pembaptis doid bawang diti.
Bawang Maliau nopo nga ranting Bawang Kinabatangan id kosilahon pogun Sabah, Malaysia. Hiti no o koiyonon do Lembangan Maliau toi ko' ointutunan sabaagi do Maliau Basin, iso totombuluyon do tutumombului di kawaawagu id pogun Sabah. 
Tohuri do toun 2004, pinapalabus o Jabatan Sandad Posorili o Ruputan Kualiti Sandad Posorili Malaysia 2004 ii pinapatayad do Bawang Maliau sabaagi walu bawang di olidang kopio id Malaysia. Kolidangan do bawang-bawang nopo dii nga popomilo do silihon o waig di sabaagi towud kokoriu i au nuru do rawaton. 
Bawang Nore toi ko' Baang Nore (Irish: An Fheoir ) nopo nga iso bawang tapangkal (miampai do Bawang Suir om Bawang Barrow) id Kabaatan Kosilahon do Wilayah id Ireland. Bawang di soninaru 140 kilometer (87 watu) diti nopo nga momoluyung lobi kuang 2,530 kilometer persegi (977 bt sq) do Leinster om Munster, i kahangkum no soboogian mantad tolu watas (Tipperary, Laois, Kilkenny). Miampai do Bawang Suir om Bawang Barrow, bawang diti nopo nga iso bawang konstituen tinimungan i roitan sabaagi do Three Sisters.
Tumimpuun id Nulu Devil's Bit, watas Tipperary, lumuyung o bawang diti kumaa ponong kabaatan kosilahon, om miruba miampai Bawang Barrow id Ringwood, om sunsuyun koritapui Barrow id Drumdowney, watas Kilkenny, i kipiolungan kumaa Rahat Celtic id Tuundorongon Kapal Rahat Waterford, Waterford.
Kadar koluyungon purata naaga ninaru Bawang Nore nopo nga 42.9 meter padu sesaat (m3/s). Bawang diti nopo nga ponokowalai montok iso populasi i oilaan po poimpasi montok kakahut kibutia waig bawang Nore i oruhai no opunso, om kogumuan do ninaru nopo nga pinatayad sabaagi Kinoyonon Ponondulian Poinsuai-suai.
Nore nopo nga boros Inggilis mantad ngaran Ireland Laid, An Eoir; ngaran do Irish nokoburu nopo nga An Fheoir. Mantad dii, notumbayaan do ngaran dii nopo, miampai etimologi, nopo nga naanu mantad ferann Ireland Laid: "bank otomou toi ko' tindal." Feora Ireland nokoburu nopo nga kirati do "piras otomou, disan toi ko' kotogisan rahat, torobong toi ko' bawang". Kokomoi do "An Fheoir, the Nore (g. -e, al. An Eoir); al. Feor, cf. feora", Komoiboros Dinneen (1927) nokoboros: "Feoir g. -e, om Feorach, f. piolitan, disan, tisan."
Martyrology of Oengus the Culdee (Flire engusso Cli D), pinotorbit piipiro timpu pogulu toun 824, minamarait do bawang: re taeb Eoire uarglaine "Eoire i osogit kopio." Sukuon mantad Middle Irish, mantad pogulu po do 1420, sumuku kumaa Fiond-chlr fairsing na Feoire "rinata Feoir i alaab kopio".
Sunsuyon id Bawang Nore id Kilkenny
Nokoimbulai o Nore id ponong kosilahon Nulu Devil's Bit id kakadayan do Borrisnoe, Watas Tipperary. Lumuyung iti kumaa kabaatan kosilahon kumaa id Watas Laois om Watas Kilkenny pogulu kopiamung do Bawang Barrow id koibutan do New Ross miinsomok do Sunsuyon Barrow. Kawaya o bawang diti id somok do Durrow, Watas Laois om kawaya nogi id Ballyragget, kakadayan Kilkenny om kumaa nogi id kampung Bennettsbridge om Thomastown. Lobi osodu kumaa ponong kabaatan, mombontuk iti do dolungan bawang kibontuk V di olumis kopio, lobi-lobi po id somok do kokompungan Inistioge, rontob pasang surut. Bawang tokoro apangkal id Nore nopo nga kohompit no Dinan, Breagagh id Kakadayan Kilkenny, Bawang King, Little Arrigle om Black Water.
Katayadan do kinoyonon poingompus do bawang:
Nulu Devil's Bit (kotimpuunon)
Koimbulai o Nore id sakai do duwou do watu togis nga kasahawon dii nopo nga au alaid om kosimban no sumiliu watu kapur om poingkakal kumaa id rahat. Kinoyonon labus kakadayan nopo nga iso pomutanaman mirolot, miampai okuri pomoroduan, okuri o padang sakot om susu om piipiro raha pinoopi. Bawang diti nopo nga haro piipiro kinoyonon di otidong nga koluhoi o koluyungon gama ogumu o pangantob (weirs) di winonsoi om otopot kanto do luncuran oribau nopo nga kowoowoyoon do pra-dominan.
Bawang Nore id Thomastown id County Kilkenny 
Id toun-toun pogulu Noingkat, ogumu o industri kikuasa waig id dolungan Nore, lobi-lobi po id poingompus do hopod watu (16 km) id pialatan do Kakadayan Kilkenny om Thomastown, kohompit no kilang bir, kilang hulu, kilang papan, gama marmar, panahasan om kilang bijirin . Flaks om linen nopo nga poosilon id koibutan do Kakadayan Kilkenny no.
Kalab ponginsadaan Kilkenny nopo nga haro tunud monginsada di alaab kopio id Bawang Nore om bawang tongokoro dau, Bawang Dinan. Otutunan kopio miampai do magagapon, kisuang o bawang diti miampai sada trout sokulat om salmon.
Piipiro pangantob poingompus do bawang nopo nga haro kualiti di osonong montok mamain bot. Anaru o bawang diti om kogumuan nopo nga apatau om nangawansayan do pangantob id kogumuan do kokompungan di otoliban.
Ponginsadaan salmon id Bawang Nore nopo nga nakasou maamaso di toun 2005 om 2006 gama do skim ponguhupan luyud id kakadayan Kilkenny i pinoindalan do Pejabat Kerja Raya. Id koimpuunon nopo nga lobi kuang 13.1 riong, skim di nopo nga pinaatod miampai kos kolobi do 48 riong om aiso pas sada di kosudong. Pogintangan diti nopo nga pinotopot kawagu miampai porbolanjaan nokoruhang om salmon nopo nga kaanu nodi tumakad do bawang kumaa id sarayo do kakadayan Kilkenny.
Pambasaan potilombus
Ngaran bawang poingkapal nopo nga popokito soboogian bawang toi ko' poinggonop id Ireland Koibutan, om i suai nopo nga id Republik Ireland
Bawang Padas
Baang Padas nopo nga poingliu id koiyonon Tenom, koiyonon Beaufort om ulu baang mantad do koiyonon Long Pasia, Sipitang om id selatan do Kota Kinabalu, pogun Sabah, Malaysia Kosilahon. 
Kiwaa iso wayaan kurita tapui kumaa do ulu Baang Padas. Ahal di kagayat ginawo nopo kokomoi do baang diti nga korita tapui ii winonsoi do sanwaya diti Baang Padas. Kiwaa nogi abaabayan kayak toi ko' sumakai bot bilon do lumuyung id Baang Padas. Tadon do Baang Padas nopo nga mantad do Long Pasia, Sipitang.
Koulalaho
Oponsol o bawang diti sabaagi toud waig kumaa Labuan om koduo-duo watas Beaufort om Tenom kohompit no sabaagi toud oponsol do tenaga hidroelektrik montok pointongkop kotogisan kotonobon Sabah. Bawang nogi diti nga iso mantad kinoyonon montok ababayan rafting id Sabah suai ko' hilo Bawang Liwagu om Bawang Kiulu.
Watu id bawang dii.
Kokitanan bawang dii mantad Padas Valley.
Sunsuyon padsakayan i sumoborong bawang id Beaufort.
Ababayan rafting id bawang kiwaig opurak.
Bawang Suir
Bawang Suir (/r/ SHOOR; Irish: an tSir toi ko' Abhainn na Siire ) nopo nga bawang id Ireland i lumuyung kumaa Rahat Atlantik maya do Waterford miampai sinodu 185 kilometer (115mi).
Kinoyonon panahawan do Suir nopo nga 3,610km2.
Kadar koluyungon purata timpu talaid nopo nga 76.9 meter padu sesaat (m3/s), lobi kuang induo mantad ko' koluyungon do Bawang Barrow (37.4 m3/s) toi ko' Bawang Nore (42.9 m3/s) i kopiamung pogulu dii,nga opian tokuri mantad do koluyungon Barrow soira kopiamung do Suir id 20 km ponong sawa (lobi 80 m3/s).
Otutunan kopio miampai magagapon, ogumu sada trout sokulat om salmon do hiti. Hali pia mongigit o Suir do rikud montok salmon i onuon mantad bawang Ireland (winagat 57 lb/26 kg, maamaso tumulud di toun 1874), miagal do nunu i nokoindalan id kogumuan bawang Atlantik suai, nokoingkuri o salmon mantad piipiro toun notoliban.
Sumilau mantad doliwan do Nulu Devil's Bit, id ponong koibutan do Templemore id Watas Tipperary, lumuyung o Suir kumaa kabaatan maya do Loughmore, Thurles, Holycross, Golden om Knockgraffon. Miamung miampai Bawang Aherlow id Kilmoyler om tumilombus kumaa Tar, i tumongkiad kumaa kosilahon do Konuluhan Comeragh, mombontuk pialatan do Waterford om Tipperary. Potilombus, maya iti do Cahir, Clonmel om Carrick-on-Suir pogulu korikot id Waterford. Miinsomok do Tuundorongon Kapal Rahat Waterford, kopiruba iti miampai Bawang Barrow id Cheekpoint montok mombontuk dolungan di alaab, om kaanu popoula kapal rahat gisom do 32,000 tan dwt. Lumuyung iti sumoliwan kumaa rahat id pialatan do Dunmore Kosilahon om Hook Head.
Miampai do Nore om Barrow, bawang Suir diti nogi nga iso mantad The Three Sisters di otutunan kopio.
Kotogisan Woodstown, Waterford, poingompus do dolungan Bawang Suir
Suir nogi nga otutunan id suang do boros Irish sabaagi Sir om noroitan do ija'an timpu baino id suang do boros Inggiris miampai u om i nopo nga nokopibadung gama do nosilapan. Mantad dii, piipiro tulun nopo nga kipomusarahan do ija'an id suang boros Inggiris nopo nga Siur om monoroinsan okito sabaagi Siur. Edmund Spenser (15521599), minonuat do The Fairie Queene, id suang do ponuatan dau maamaso timpu Elizabeth, maamaso poingion id Watas Cork, sumuku kumaa "Shure lembut", ija'an di bobos otopot kanto om otopot maya fonetik maamaso timpu dii. 
Id kotimpuunon do hinotusan ko-21, bagas nionon do Viking di agayo kopio nopo nga nokito id pirau do bawang id Woodstown, ponong sarayo no do Waterford.
Id Clonmel, noluyudan do Suir o kinoyonon songkinoyonon kalapas asapou o rasam id boogian panahawan do waig id sarayo miampai linaab do 2,173 km2. Pejabat Kerja Raya (OPW) minomongo om pinapapasang do Sistom Pangagaan Luyud i ginuno montok mangaga do luyud di Milatok 2008 om Milatok 2009, luyud di Milatok 2009 nopo nga kinaantakan 1 id suang do 5 toun. Fasa 1 pongumoligan Luyud Clonmel (1100 toun) i pinoilo di toun 2007 nopo nga pinoilo opongo id koompokon do 2009, om fasa koduo om kotolu sabaagi iso kontrak miinsomok do toun 2011/2012. Pongumolig luyud diti nopo nga mantad do pongumolig i milo uriason, limput om piras tana. Sunsuyon Gashouse, Ralan Coleville, Ralan Davis, dermaga om Sunsuyon Laid nopo nga iso kinoyonon di araat kopio kinorumbako.
Bawang Suir id Ardfinnan id Tipperary.
Carrick-on-Suir nopo nga waig pasang surut om kiwaa pongumoligan luyud 150 tahun. Pejabat Kerja Raya (OPW) baino mamalan montok papasang do pongumoligan luyud 1200 toun id koluyungon do bawang Suir maya do kakadayan Waterford.
Intangai nogi
Bawang id Ireland
Ngaran bawang poingkapal nopo nga popokito soboogian bawang toi ko' poinggonop id Ireland Koibutan, om i suai nopo nga id Republik Ireland
Bawang Tuaran (Malayu: Sungai Tuaran) nopo nga bawang id Boogian Kotogisan Kotonobon Sabah, Malaysia. Konoruon nopo bawang dii nga 80km (50 watu) mantad sulok bawang id konuluhon koibutan kotonobon Sabah gisom piolungan dau id Rahat China Kabaatan, koibutan kotonobon kakadayan Tuaran.
Nawayaan
Kakadayan tokoro Tuaran nopo nga nokoimbulai totus mantad bawang i nosiliu tadon ngaran dau. Bawang nogi diti nga soboogian mantad ayaan i gunoon do momuruan kolonial British, Hugh Low i minongimpuun do katakadan dau di koinsan kumaa timpak bobos takawas id Borneo Koibutan ii no Nulu Kinabalu, minibok mantad Labuan ontok 1851.
Goos manampasi
Soboogian tagayo nopo do bawang diti nga olikupan do guas nipah om paya bakau, kifungsi sabaagi koumoligan sandad do kotogisan om tionon mogikaakawo spesies tombolog. Bawang nogi diti nga tionon do buayo waig osin (Crocodylus porosus) om ointutunan miampai ogumu kaantakan popohompit do buayo Mantad toun 2000-an, norumbak o disan kotogisan gama do pongungukadan togis (perlombongan pasir), miampai 14 kinoyonon i noilaan. Mimpuun toun 2010-an, kolunduan Sabah maya Jabatan Tana' om Ukur (LSD) popoindalan operasi kumaa pongukadan togis pogoduhan id Tuaran om nogi hilo Bawang Papar.
Koulalaho
Bawang nopo diti nga toud do sada waig aanau montok tulun kampung om nogi toud waig montok pomutanaman diolo.
Kokitanan bawang dii mantad sodu.
Kokitanan bawang dii mantad Ling San Pagoda.
Intangai nogi
Bayu Cinta Luna (BCL) nopo nga iso drama lipur lara stripping ii pinokito do SCTV. Dondo nopo nga milo do intaan id Malaysia maya do TV9 Malaysia, ii pokitonon do tikid Tontolu gisom do Tadtaru. 
Piombolutan di Rahman om Imran nopo nga nokotilombus gisom do tongosakag diolo. Tanak di Rahman nopo nga, ii Bimo, okon nopo miambalut kopio miampai di Bayu om Krisna tanak di Imran nga kumalaja iyolo id pejabat di kopiagal.
Bayugan, ointutunan sabaagi Kota Bayugan (Cebuano: Dakbayan sa Bayugan; Filipino: Lungsod ng Bayugan), nopo nga iso kakadayan komponen kalas ko-5 id wilayah Agusan del Sur, Filipina. Tumanud bancian ontok toun 2020, populasi nopo nga soginumu 109,499 tulun..
Nakaanu status kakadayan maya Akta Republik No. 9405, ii nopo nga toisoiso no bandar id wilayah Agusan del Sur om nogi bobos ogumu mogigion.
Poinladsong id boogian koibutan Agusan del Sur, ointutunan o Bayugan sabaagi "cut-flower capital" id wilayah diti tu ogumu aanu do industri bunga potong dau. Iklim do kakadayan diti, loolobi id kinoyonon poinulu nopo nga kosudong montok kopolobusan bunga potong di ogumu. Kakadayan nogi diti nga papalabus oponsol do wagas om kinotuan id wilayah diti, om popotounda nogi toud montok watas om wilayah di miinsomok.
Balama (boros Turki Uthmaniyah: ) toi ko saz nopo nga tunion di kitali i maan pomoino id pialatan tulun ginumuan Turki, Kurdi, Armenia om id piipiro boogian Syria, Iraq om pogun-pogun Balkan. Iti haro boogian dolikud di obulugu om liou di tanaru.
Koulaalaho
Iti maan pomoino miampai plektrum toi ko miampai potikan tunturu di poimbida i nointutunan sabaagi elpe .
Skala musik kakamot diti lobi kiwoyo minsomok nada suku mantad ko kakamot-kakamot kitali Kotonobon miampai nisbah dau sondii:
BeabadoobeeMomonsoi i Beabadoobee kosolimbahan ontok Magus 2023Background informationNgaran kinosusuonBeatrice Kristi Ilejay LausAlso known as
Beatrice Kristi Ilejay Laus (nosusu 3 Mahas 2000), lobi notutunan sabaagi beabadoobee (/bibdubi/; bee-b-DOO-bee), nopo nga songulun ponondig om monuat sinding ii kibansa Filipino-Ingilis, mantad 2018 gisom 2021, minapalabus yau do limo drama potilombus maya label bebas Dirty Hit: Lice (2018), Patched Up (2018), Loveworm (2019), Space Cadet (2019) dan Our Extended Play (2021). Debut studio album nopo dau nga nokosoliwan ontok Gumas 2020 om nakaanu rarayou di takawas. Album studio dau di kumoduo nopo nga, Beatopia ii nokosoliwan ontok 15 Madas 2022.
Beaufort nopo nga iso kakadaian om nogi watas id Boogian Pedalaman, Sabah, Malaysia. Soginumu 12, 742 tulun mogigion watas diti naaga ontok toun 2010 di nakatalib. Okito nogi id watas diti walai kadai di nowonsoi mantad timpu Boritis. Ointutunan Beaufort sabaagi iso watas di nowonsoi montok monguhup koingkakatan kobodian Borneo Koibutan. Koonuan kobodian di ninggisaman id watas diti nopo nga gata' om nokosiliu nogi kinoyonon do misangod montok sumasangod Jepun om Australia id Sabah.
Etimologi
Nontodonon ngaran Beaufort
Ngaran Beaufort naanu mantad ngaran do tulun, ii nopo nga montok momuhondom songulun gabenor, P. Beaufort ii nopo nga pomorinta Sabah ontok toun 1896 gisom 1900. Pogulu nopo ngaran watas Beaufort nga Padas tu kopihondot ngaran bawang Padas id kinoyonon dii.
Nawayaan
Koionon kakadaian Beaufort pinili di Williak Clake Cowie, ii nopo nga songulun tupisor id Komponi Borneo Koibutan Boritis (Syarikat Borneo Utara British) ii nogi songulun ponorikohon buruon komponi dii ontok Milatok 1898. Pinoburu o kinoyonon diti montok mongingkakat do wawayaan koritapi id poinsomok do Teluk Brunei. Abaagi o kakadaian Beaufort kumaa duo boogian ii nopo nga boogian kotonobon om boogian kosilahon. Bawang Padas sabaagi pialatan do boogian-boogian diti. Boogian kotonobon Beaufort nopo nga monurupu do koundarangon koritapi di popiromut Bukau om Weston. Boogian kosilahon nopo nga monurupu koundarangan di popiromut Kota Kinabalu om Tenom.
Pinosiliu nogi Beaufort sabaagi longkod kotoinaan Koporintaan Komponi Kipiagam Borneo Koibutan Boritis. Pinatahak o tongungan kumaa songulun Tupisor Watas montok monurupu kotoinaan Beaufort om nogi kinoyonon di poinsomok do Beaufort poingampai nogi Kuala Penyu, Membakut, Menumbok om Klias. 
Pomutanaman nopo nga iso abaabayan di apangkal montok mogigion Beaufort. Sabaagi poomitanan pomutanaman sagu di usahaon do mogigion sandad om nogi pongindapu Eropah. Sundung tu ingkaa, id kotimpuunon hinotusan-20, pinofokus di o pananaman gata tu kapanahak do kounalan kumaa i mogigindapu. Koburuon id suang do pananaman gata minanakadai kumaa koburuon om koingkakatan Watas Beaufort om nointutunan Beaufort saabagi kakadaian gata. 
Minomoguno mogigion Beaufort bawang Padas om Bawang Klias sabaagi wawayaan tapangkal montok mongoi id isoiso kinoyonon. Apangkal bawang Padas montok popiromut piipiro watas miagal ko Tenom, Sipitang om nogi Weston om Bawang Klias popiromut Menumbok. Kounalan nopo bawang ontok dii nga montok momirangkat aasil di padagangon. Pinotingkod o operasi Koritapi Weston-Beaufort id toun 1963 soira nopongo o talun di popiromut Weston om Sipitang.
Notutupan o wawayaan koritapi Tenom-Melalap ontok nokootus Pisangadan Pomogunan Ko-2. Wawayaan koritapi Beaufort-Bukau nga notutupan soira nosiliu o polobuhan Kota Kinabalu sabaagi polobuhan di tapangkal montok British North Borneo Chartered Company.
Beaufort nogi nga noontok bagas mantad sangod do souder Australia ontok sangod pomogunan koduo. Mantad dii, okito o tugu kopoingatan miampaping do Upis Watas Beaufort.
Bebandem District nopo nga kampung om watas (kecamatan) id Karangasem Regency, Bali, Indonesia. Ginayo kinoyonon diti nopo nga 81.86 km2 om ontok Bancian 2010, mogigion nopo nga soginumu 45,160 tulun. Anggaran nokoimagon kawawagu (gisom pintangaan 2022) nopo nga 56,800 tulun.
Boogian kotoinaan
Watas Bebandem nopo nga kiwaa walu kampung labus kakadayan.(desa): 
Bedulu, ija'on nogi sabaagi Bedahulu toi ko' Bedaulu, nopo nga kinoyonon kinawayaan id Bali, Indonesia. Ii nopo nga kiikiro duo kilometer kumaa kotonobon kakadayan Gianyar do babaino.
Nawayaan
Tumanud nopo tradisi nawayaan do Bali, nokoumbal o Bedulu nosiliu ibu kota kolunduan Bedahulu di agayo. Momorinta i Dalem Bedaulu do dinasti Pejeng mantad hiti, om nogi raja Bali kotohurionon i nakatahan mantad sangod Jawa Majapahit, i buruanon di Gajah Mada ontok toun 1343. Kalaps kempen Majapahit, pinoundaliu o longkod pengadilan Bali id siriba Majapahit kumaa Samprangan di pointoning.
Arkeologi
Sabaagi bagas tioyon (palace) domboyoon (royal) kuno, kiwaa ogumu tapak arkeologi i norubaan id suang om posorili Bedulu. Iso nopo i oponsol kopio nga kuil agop om kolam podsuon ritual id Goa Gajah, ukiran bas-relief Yeh Pulu ii dipahat id disan, om Pura Samuan Tiga, iso kuil Hindu Bali. Kinoyonon nopo Muzium Gedong Arca nga hilo.
Belanda (Dutch: Nederland) toi ko' ngaran nokoimagon Kolunduan Belanda (Dutch: Koninkrijk der Nederlanden, "Kolunduan Tana'-Tana' Pamah") nopo nga iso pogun id koibutan kotonobon benua Eropah. Pogun nopo diti nga id piolitan do Jerman id kosilahon, Belgium id kabaatan om Laut Utara ponong id kotonobon piolitan maritim miampai United Kingdom. Id aspek do kotoinaan, ii nopo nga pogun bobos agayo id suang Alam Belanda i kolunduan'on do kolunduan pogun dii om okon ko popohompit no kinoyonon id benua Eropah nga pohompit nogi piipiro pulou Caribbean ii no Bonaire, Sint Eustatius om Saba id Laut Caribbean.
Pomungaranan
Ngaran Belanda nopo nga kitadon mantad boros Portugis ii nopo nga Holanda, miampai do kopolombusan di alaab mantad do koiyonon poimbida id pantai kotonobon pogun dii ii oroitan sabaagi do Holland.
Belgium, maya poinhimagon ointutunan sabaagi Kingdom of Belgium, nopo nga iso pogun id Eropah Koibutan Kotonobon. Pogun nopo diti nga miwolit miampai Belanda id koibutan, Jerman id kosilahon, Luxembourg id kabaatan kosilahon, Perancis id kabaatan, om Rahat Kosilahon id kotonobon. Ii nopo nga kiginayo 30,689km2 (11,849sqmi) om kiwaa mogigion lobi mantad 11.7riong, poposiliu dii do pogun ko-22 bobos ogumu mogigion id pomogunan om pogun ko-6 bobos ogumu mogigion id Eropsh, miampai ketumpatan 383/km2 (990/sqmi). Belgium nopo nga soboogian mantad kinoyonon i ointutunan sabaagi Low Countries, i maya nawayaan nopo nga kinoyonon di agayo mantad ko tinimungan pogun Benelux tu popohompit nogi ii soboogian mantad koibutan Perancis. Longkod pogun om wilayah metropolitan bobos tagayo nopo nga Brussels; om kakadayan toponsol suai kohompit no Antwerp, Ghent, Charleroi, Lige, Bruges, Namur, om Leuven.
Dayang Ara Nabellah Astillah toi ko' ointutunan nogi sabaagi Bella Astillah (nosusu ontok 15 Gomot 1994) nopo nga songulun susuminding om mimingkono tondu Malaysia. 
Isido nopo nga sawo do susuminding i Aliff Aziz om miniongoi ontok 2016. Isido nopo nga taka do susuminding Didi Astillah. Ontok 27 Gomot 2020, minapalabus i Bella single koiso kiuhu "Tenang".
Tuminimpuun gama inus di Bella Astillah hiza buragang soira mononiip isido miampai tadi disido, Didi Astillah do iso album tangaanak om minosinding mogisuusuai sinding tangaanak. Maya do album tangaanak dii, nointutunan i Bella om tadi disido sabaagi Anak-Anak Mutiara. Ontok toun 2019, misingkono isido miampai di Nafiz Muaz id drama adaptasi novel, Cinta Belum Tamat Tempoh, sumusuhut nokoimbulai miampai single sosongulun koiso, "Tenang", i pinalabus ontok 27 Gomot 2020. 
Ontok kolimpupuson 2016, lapas nokointutun solinaid duo toun om minihaboi osomok 9 wulan, pinoindalan o pisasawaan di Bella om mosisinding mantad Singapura, Aliff Aziz om minomonsoi nogi do abaabayan resepsi i soginumu 1000 tulun rurumikot nokotindapou hilo Top Glove, Shah Alam, Selangor. Aasil pailangan koposion miampai di Aliff, nonuan yolo songulun tanak, Mohamed Ayden Adrean.
Ontok 16 Mikat 2019, minomonsoi yolo fail piadaan id Kuut Tosiriba Syariah Wilayah Pisompuruan, Kuala Lumpur. Minomonsoi isido do kootuson montok popotilombus koposion poinsuai di Aliff tu au katahan do kowoyowoyoon di Aliff i monginduo disido. Nga ontok 2020, minoboros i Bella id laman IG disido do migiguli kawagu yolo ontok toun 2019 hiza di Bella iddah.
Ontok Madas 2020, nakaanak isido do tanak tondu, Ara Adreanna.
Belmond Jimbaran Puri nopo nga resort hotel i poinladsong kopio id kotogisan id Teluk Jimbaran id Bali, Indonesia. Jimbaran nopo nga' kokompungan ponginsadaan om resort tutumombului, poinsomok do Totobpoon Kapal Tulud Sompomogunan Ngurah Rai.
Pinoingkakat do Pansea Hotels & Resorts om pinungaranan do 'Pansea Jimbaran', om winonsoi maya miampai do 'Pansea Ubud' (poinladsong id Ubud), montok papasaga do tutumombului montok momurimon do kotogisan om longkod sakag koubasanan id pulou diti. 
Belmond Jimbaran Puri nopo nga miinsomok miampai do pasar taakanon rahat i atangkangau mantad po di laidom kopokitanan koubasanan miagal do Pura Luhur Uluwatu om Tana' Lot.
Todopon nopo nga' kohompit no kotej taman soosongulun om vila kulam pingkaahan; kiwaa piipiro restoran om bar poingukab miampai spa id kotogisan. Nanu o resort diti do Orient-Express Hotels di toun 2006 om ngaran resort diti nokosiliu do Jimbaran Puri Bali. Di toun 2014, sinimbanan do Orient-Express Hotels ngaran do resort diti kumaa Belmond Ltd. om pinungaranan kawagu o hotel dii kumaa Belmond Jimbaran Puri.
Noputan labus
Watas Beluran di pogulu nopo nga kingaran do "Buudan/Buludan" ii kirati do nuluhon. Noguno ngaran diti montok koinsanai tulun di poingion id posorili do kinoyonon dii. Montok tinaru Tidung Sambel, "buud" toi ko' "bulud" nga kirati kinoyonon di otidong. Montok Tidung Bengaweng, "buudan" toi ko' "buludan" kirati kinoyonon di kinulu ii nopo nga kinoyonon balai pulis di baino. Gama do apagon o tulun Inggeris di monguasa kinoyonon dii do mamarait buudan om buludan, oroitan dii diolo kinoyonon dii sabaagi Beluran om poinkakal di gisom do baino.
Kadai id Kakadayan Beluran 
Mogigion nopo do watas Beluran nga pirohungan do mogisusuai tinaru om kaampai nogi tulun Tidong, Orang Sungai, Kadazandusun, om Suluk.
Ben Hardy (nosusu oontok 2 Milatok 1991) nopo nga songulun mimingkono do Inggoris. Yau nopo diti nga songulun mimingkono di abantung kopio maya piipiro film miagal ko' X-Men: Apocalypse (2016) om nogi Bohemian Rhapsody (2018).
Koposion Pogulu
Nosusu i Hardy id Bournemouth, Dorset om pinagayo id Sherborne. Pinaatod isio id Sikul Tinggi Sherborne Abbey om Sikul Gryphon. Sabaagi mokiikinobos id Gryphon, mongigit i Hardy do kono sabaagi Sersan Francis Troy id suang filem adaptasi sikul disio, Far from the Madding Crowd.
"Bengawan Solo" (lit. "Solo River") nopo nga sinding Indonesia i sinupu di Gesang Martohartono ontok 1940. Sinding nopo diti nga kokomoi bawang bobos anaru id Java, Bawang Solo. Nointutunan o sinding diti id Indonesia dasom Sangod Pomogunan Koduo om nosiliu iso sinding i pinointutun miampai nasional kalapas nakagabas o pogun dii.
Sinding nopo diti nga sinding koiso i sinuat do tulun Indonesia id Boros Indonesia montok popoingkawas populariti id Indonesia. Ointutunann nogi o sinding diti id Jepun, pogun-pogun id Kosilahon Jauh om Asia Silaubaat suai, om kiwaa ogumu versi sinding diti id mogisuusuai o boros.
Beren Saat nosusu ontok 26 Mansak 1984 nopo nga mimingkono filom Turki id suang filom Turki. Beren Saat (pomoroitan Turki: ) nopo nga mimingkono tondu Turki ii nointutunan do ginumuan maya kono gulu dau sabaagi Yasemin nsal id suang siri Hatrla Sevgili (200608), sabaagi Bihter Yreolu Ziyagil id suang siri Kanal D Ak- Memnu (200810), sabaagi Fatmagl Ketenci Ilgaz id suang Fatmagl'n Suu Ne? (201012), om sabaagi Derin elik/Yamur zden id suang drama kisiri ntikam (2013baino), iso pamabakan mantad siri soduontong Revenge.
Nokotorimo isido do duo Gaa Kolibambang Amas om songulun mimingkono tondu ii kotorimo do gaji takawas id Turki. Ontok toun 2012, mimingkono i Saat sabaagi Bahman Ghobadi id suang filom Rhino Season om miilang kono gulu miampai di Monica Bellucci, mimingkono tondu om model fesyen Itali. Premier sompomogunan montok filom dii nopo nga pinaharo ontok do kapanaandakan Filom Sompomogunan Toronto. 
Kiharo piromutan di Beren Saat ontok diti miampai di Kenan Dogulu, susuminding muzik pop Turki mantad di Mansak 2012. 
Beyonc Giselle Knowles-Carter nosusu ontok 4 Manom 1981. Isido nopo nga songulun mosisinding, monunupu sinding, susumayau om miminsingkono mantad Amerika. Nosusu om nakagayo isido id Houstan, Texas. Tinumanud isido do mogisuusuai piboi'an mosinding om sumayau hiza id taang tangaanak po. Nakaanu isido ningkokoton sabaagi mosisinding id tinimungan R&B Destiny's Child ontok kolimpupuson 1990-an. Noulud do tapa disido, Mathew Knowles, nosiliu tinimungan dii do iso tinimungan di nointutunan kopio id pomogunan id nawayaan. Mongintong yolo do film teater kumoiso om album kumoiso, Dangerously in love (2003) di Beyonce ontok timpu koundarangan hilo id Austin Powers in Goldmember(2002). Album dii, pinoposiliu di Beyonce sabaagi artis solo di nakaanu limo Grammy, om pinopokito single nombor Billboard Hot 100 "Crazy in love om Baby Boy" id pointongkop pogun.
Kalapas nopitotongkiad o Destiny's Child di toun 2005, pinoposoliwan isido album solo kumoduo, B'Day (2006), di poinsuang no ngawi sosondiii (single) "Dj Vu", "Irreplaceable" dan "Beautiful Liar". Mimparagat nogi i Beyonce diti id gana lakunan, om nakaanu kopoingkakatan Golden Globe montok kopokitanan disido id filem Dreamgirls (2006), om paranan aangkal id The Pink Panther (2006) om Obsessed (2009). Pisaasawaan miampai susuminding do rap i Jay-Z om kono sabaagi do i Etta James id filem Cadillac Records (2008) manahak rahung kumaa album kumotolu disido, I Am... Sasha Fierce (2008), id nonggo album nosiliu tuod kumaa kapaganakan do alter ego disido, Shasa Fierce, om nakaanu Gaa Grammy di toun 2010, kohompit no Sinding Nabantug Toun Diti montok "Single Ladies (Put a Ring on It)". Minundorong isido di toun 2010 om minanarampas gama disido sondii; album sumusuhut 4 (2011) nopo nga kiloyuk di alambayad, minoi waya muzik funk 1970-an, muzik pop 1980-an om muzik 1990-an. Album studio disido di kolimo Beyonc (2013), naakun do nokritik om nosili do album di suaiko mantad koposoliwanan album di pogulu tu popointana do mogisuusuai eksperimen id koposoliwanan om kapanahan tima album di lobi otuong. 
Solinaid gama disido, pinopojual i Beyonce do pikiikiro 100 juta rikud sabaagi artis solo om 60 juta kawagu rikuud miampai tinimungan Destiny's Child, Child, pinoposiliu disido songulun artis muzik apagon id nawayaan. Nakalantoi isio do 22 Gaa Grammy om tondu di bobos pinoingkakat id nawayaan gaa dii. Isido nogi nga songulun artis di bobos togumu nakaanu gaa id MTV Video Music Awards, miampai 24 kinalantayon. Persatuan Industri Rakaman pinoposiliu Beyonc sabaagi Artis Kisijil Takawas id Amerika ontoj di toun 2000an (dekad). Ontok di toun 2009, Billboardminomungaran Top Radio Sons Artist of the Decade, Artis Tondu Bobos Asawat di toun 2000 (dekad) om pinagaa do Gaa Millenium di toun 2011. . Ontok di toun 2014, nokosiliu isido do momoomomuzik oitom kigaji takawas id nawayaan om nokointayad id pialatan 100 tulun bobos kirahung TIME id pogun diti montok toun koduo mogititilombus. Forbes pinapatayad disido sabaagi tondu bobos kikuasa id kohiokon di toun 2015, om ontok 2016 nakaanu isido taang koonom montok Person of the Year.
Koposion pogulu
Nosusu i Beyonc id Houston, Texas sabaagi tanak kumaa monguunguhup dagangon xerox Mathew Knowles, om momosonong tobuk/sanganu salun, Celestine Ann "Tina" Beyinc. Ngaran Beyonce nopo nga kapamantangan kumaa ngaran kumoiso tina disido.
 Tadi tondu di Beyonc nopo nga Solange, nogi nga songulun susuminding om mimingkono.
Bhutan nopo nga iso pogun di poingindai om osiriba koburuon id pomogunan. Mulong pia do ingkaa, data mantad ponoriukan minopokito do pogun diti nopo nga iso pogun di olinu'ud (okito id boogian Kobodian). Koimbayatan mantad tulun pogun suai om ii tutumumbului nopo nga tamangan do koobian porintaan moi do kotimporon tinaru sandad pogun. Kouyuuyuo tan id pogun diti nopo nga misuusuai mantad dataran subtropika id kabaatan gisom dayat Himalaya id koibutan, miampai piipiro timpak kadala do 7,000 meter (23,000 kaki). Buddha Vajrayana nopo nga kotumbayaan poihimagon om kogumuan nopo nga Buddha, miampai Hinduisme koduo tagayo. Thimphu nopo nga ibu negara om kakadayan tagayo. 
Bibi Aishah binti Hamid Don (nosusu ontok 11 gumas 1929 id Jalan Hale / Jalan Raja Abdullah, Kampung Baru, Kuala Lumpur) songulun tondu pogulu ii nadadi do senator id suang pomorintaan Malaysia.
Paganakan
Sawo disido i Hashim Ya'acob (minidu pogun ontok 1994). Kiwaa 5 tulun tanak dilo ii no Dr. Razalli (minidu pogun ontok 1987), Roshina (minidu pogun ontok 1972), Rohaya (luyar), Rohaizad om Dr. Roshilla.
Ponudukan
Suminikul isido id Sikul Tabai Perempuan Kampung Baru, Kuala Lumpur, om minongoput sikul id Sikul Convent Taiping. Sumusuhut suminikul id sikul minsosondii hilo id Sitiawan, Perak.
Politik
Nosiliu nogi isido do momilin padaha (kuut) tangaanak, puru lembaga monoina Sikul St. Anne, puru bebas Padaha (kuut) Perusahaan om ponorikohon jawatankuasa kebajikan watas Kulim.
Gaa'
Nonuan i Bibi Aishah do bintang ahli mangku negara(A.M.N) di Yang diPertuan Agong om pingat jasa kebaktian (P.J.K). Ontok toun 1997, nonuan isido taangh setia domboyoon (royal) Kedah (D.S.D.K) di Sultan Kedah i minogowit pamalahawan do 'Dato'.
Minidu pogunn isido id Kuala Lumpur ontok 6 Gomot 2008 gama alaid no sumakit.
article nopo diti nga kokomoi the singer-songwriter. For the song, see Billie Eilish (song).
Billie EilishMomonsoi kosolimbahan i Eilish ontok konsert 2022 concert id The O2 ArenaKinosusuonBillie Eilish Pirate Baird O'Connell (2001-12-18) Momuhau 18, 2001 (umul23)Los Angeles, California, U.S.KalajaModsisindingmonunupu sindingmimingkonoTounmimparagat2015dinondoWorksDiscographysongs recordedMolohingMaggie Baird (tama)KoobpinayanFinneas O'Connell (brother)Brian Baird (uncle)GaaFull listMusical careerGenrePopalt-popelectropoppop rockInstrument(s)
Nosusu di ontok 18 Momuhau 2001 songulun do lulumonsoi om monuat lonsoi do Amerika. Nointutunan maya do debut dau id 2015 "Ocean Eyes", nosuat om nowonsoi di tabangon dau i Finneas O'Connell, ii minikolaborasi miampai dau id muzik om koposolimbahan live.
Bintanok
Bintanok/ linabok/ tinapung nopo taakanon khas Minangkabau di winonsoi mantad tua' punti. Tindalam diti nopo nga akanon do ontok susuabon toi'ko taakanon sangaangadau. Winonsoi iti mantad punti, tapung wagas, pongomis, even vanilla, pongomis anau om roun punti sabaagi pongolopot. Teknik nopo do gunoon do mogonsok bintanok nga kukuson.
Biografi
Biografi nopo nga komoyon do susuyan otopot do koposion songulun tulun. Rati nopo do "biografi" nga mantad nogi do boros Yunani, bios i kirati do "koposion", it piruhangan do graphein, i kirati do "monunurat". Ondung nopo songulun tulun minonurat biografi kokomoi koposion dau sondiri, roitan ilo sabaagi do autobiografi. Om biografi di minan siliho do filem (wayang/tayangan) nga lohowon nogi do biopik.
Ii dinalin kumaa Bunduliwan Tosudong, biografi nopo nga' adalin kumaa woyoiyau tu' iyau nopo nga' mitahos (songkomoyon) do pasi kasari. Om autobiografi adalin do pisugkuon do ...-tinan sumiliu woyoiyautinan. Kapamansayan do patod boros wagu do hingkaa tumanud nogi doid boros Ilinika Totuo (Ancient Greek).
I nopo gulu-gulu po, kogumuan do biografi nopo nga kokomoi do koposion do pomorinta toi ko tulu do karajaan. Pointongkop do biografi miagal diti id pomogunan do Assyria, Babylonia, Mosir om Mesopotamia. Nga tontok nopo do hiza gulu-gulu kopio id Yunani, ogumu o tulun monunurat biografi, okon nopo kokomoi do pomorinta karajaan nga haro nogi kokomoi do tulun di maran-ngaran. Minonurat ih Xenophon oh iso biografi di Socrates, songulun pomusorou (thinkers) do maran-ngaran om ngaran nopo buuk dilo nga Memorabilia di komoyon do "kahandaman". Habar Tosonong nogi nga biografi di Yesus Kristus.
Bisaya nopo nga suku kau pribumi ii kitadon mantad do kotonobon laut om mantad pantai Borneo, Malaysia om poingiliu id watas Beaufort, Baang Padas, Baang Klias, Wilayah Pisompuruan Labuan om Baang Limbang id kosilahon Sarawak. Suku kaum Bisaya diti nga kiwaa ogumu pionitan miampai do suku kaum Dusun Tatana loolobi no id aspek do boros. Hinta nopo nga kiwaa id boros pibarasan toi ko' dialog i gunoon ii oruhai no do kopiagal do tiso om tiso.
Blaa /bl/, toiko Waterford Blaa, nopo nga ruti gulung ii nowonsoi mantad doh topurak do pointantu, om insaru pioniton do Waterford, Ireland. Baino nopo, ruti diti maan wonsoyo id Waterford om id South County Kilkenny.
Padagangon oo Blaa id duo kawi: ii no tu it "olomok" om "kikogut". Blaa olomok kiwaa okuri roso omid omoroso malt, opurimanan kagal ayami tekstur dau oinsok om cumair id suang do kabang. suai mantad di, Blaa kikogut nopo nga lobi okorup soira kumoinsan iitan om kagal alanut-lanut miampai roso malt it onipis katanud do roso topoti mantad kogut
Insaru akanon lolobi po hiza mangakan dongosuab miampai do mentega, nga akanon nogi oo Blaa id timpu-timpu suai solianid sangadau miampai momoguno inti di mogisusuai miagal ko rinapa montok tangaadau. Blaa kiinti rinapa ointutunan sabaagai Plumbum taragang.
Soginumu 12,000 Blaa di kadagang monikid taday mantad 4 kadai ruti it papaasil do Blaa ii notu: Walsh's Bakehouse, Kilmacow Bakery, Barron's Bakery & Coffee House om Hickey's Bakery. Mantad 4 kadai ii nokotindohoi haro no duo ii kakal po pointindohoi id Bandar Waterford. Osiau oo Blaas atagakan do kaata'an, mantad di lobi osonong do akanon oo Blaa ahapas piipiro jam oboli toi ko oonsok.
Piipiro toud nokopongruput do Blaa nokointutun id Waterford mantad po di kolimpupuson hinotusan ko-17 mantad di Huguenots.Teori diti au torimoon sabab sundung pia haro no oo tapung topurak id hinotusan ko-17, nga au po insaru oguno.
Somonu Blaa insaru piagalon do roti di kopiagal ii no tu Bap; hal diti kaanu poborulong do ogumu tulun. Sundung pia di, nuru do oilaan do, Blaa nopo nga kibontuk apat pasagi, lobi lomok, lobi ogumu doh om ii bobos oilaan nopo nga haro paarabon oo tepung topurak is timpak ruti diti pogulu proses panaraban.
Id 19 Milau 2013, Blaa Waterford natahakan do gaa status Ponunuduk Sidtana' Tatamangan mantad Suruhanjaya Eropah.
Blahbatuh nopo nga watas id Regensi Gianyar, Bali, Indonesia. Maamaso banci 2010, kinoyonon diti nopo nga soginayo 39.70 km2 miampai populasi 65,875; om i bobos poinwagu nopo nga 72,140 (maamaso pintangaan 2019).
Iti nopo nga tapak kinorubaan arkeologi di toun 2010-an.
Blahkiuh nopo nga iso kampung/kelurahan id suang (watas) kecamatan Abiansemal, Kabupaten Badung, Wilayah Bali, Indonesia.
Piolitan wilayah Desa Adat Blahkiuh ponong koibutan nopo nga miwolit miampai Desa Sangeh, id sampaping kosilahon miwolit miampai Tukad Yeh Adeng, ponong kabaatan miwolit miampai Desa Adat Abiansemal, om ponong sampaping kotonobon miwolit miampai Tukad Yeh Penet. Desa Adat Blahkiuh nogi nga kiwaa tolu kinoyonon panaraban do rata (Setra). Kiwaa Bumi Perkemahan Pramuka Dukuh id Desa Adat Blahkiuh i ointutunan id Bali. Bumi Perkemahan nopo diti nga i Anak Agung Mayun o sanganu, ii no raja di laid om dinondo nopo nga pinatahak kumaa Desa Adat Blahkiuh kaampai no Pura Luhur Giri Kusuma o kotoinaan. Binuruanan o Desa Adat Blahkiuh do songulun Luguan Desa I Nyoman Subrata, SH. Suai ko' buruanon do Luguan Desa, buruanon nogi o Desa Adat Blahkiuh do songulun Bendesa id nombo babaino nopo nga poingigit di Ida Bagus Nyoman Mas, SS.Kar.
Kogumuan nopo toud kobodian mogigion Desa Blahkiuh nga momumutanom, papadagang suai ko' sektor swasta om sektor kolunduan (PNS).
Poskod nopo di gunoon id Blahkiuh nga 80352. Blahkiuh nopo nga iso mantad 18 kampung/kelurahan id suang watas Abiansemal.
Tumanud bancian Indonesia ontok toun 2004, mogigion nopo id Blahkiuh nga soginumu 4825.
Ponunguban Obulou, toi Blue Mosque, nointutunan nogi sabaagi Sultan Ahmed Mosque nopo nga hiza-Osman ponunguban doundalad (imperial mosque) di poingion id Istanbul, Turki. Nowonsoi do Blue Mosque diti nga nokotimpuun ontok 1609 om 1617 hiza do pomolunduan di Ahmed I om kakal po do gunoon do tadau baino. Koiyonon diti nakapagayat ogumu tuutumombului tu ointutunan o didangan wayawaal Osman (monument of Ottoman architecture) do ginumuan.
Robert Nesta "Bob" Marley, OM (6 Mansak 1945  11 Mei 1981) nopo nga songulun susuminding om monunupu sinding Jamaica. Isio nopo nga mamamain gitar kiloyuk om susuminding id tinimungan Bob Marley & The Wailers (19631981) montok ska, rocksteady om rege. Pointindohoi i BMarley sabaagi moomomohiok muzik rege bobos ointutunan om pantangon, om nakaanu rarayou tu nokoponguhup popoburu muzik Jamaica om guraan Rastafari pointongkop pomogunan. Minimpuun ontok toun 1963 miampai tinimungan The Wailers, mimparagat i Marley do monupu sinding sondii om gaya vokal i sumusuhut nokoulinggou pointongkop pomogunan. Minapalabus o The Wailers do piipiro rekod reggae nokopogulu miampai penerbit Lee "Scratch" Perry.
Bogung toi ngaran saintifik Salacca Zalacca nopo nga paganakan susumuni Arecaceae. Puun bogung nopo nga osonong kosunion id siriba susumuni suai toi id kinoyonon di asagub om olungung. 
Tua bogung nopo nga kiroso oomis, toi onsom - onsom, akalo tokuri om koubasanan nopo nga akanon maamaso po do osonong om milo nogi wonsoyon do nonsom. 
Puun bogung nopo nga abaagi kumaa puun kusai (au mongua) om tondu. Kopongua' puun bogung alapas 4 o toun.
Ngaran-ngaran bunga sepatu om kembang sepatu korikot mantad kelopaknya i nowonsoi wotik oitom gunoon momoluning kasut toi' ko "sepatu".
Ngaran-ngaran kembang uribang om kembang warawiri minongolos mantad boros Jawa. Boros uribang norikot mantad ngaran worawari bang id nonggo bang dijejak mantad boros Jawa: code: komoyon "aragang".
Hibiscus rosa-sinensis kumoinsan maan kinopokitonan ontok toun 1753 do Carl Linnaeus suang Species Plantarum. Ngaran tootopot toi ko spesifiknya rosa-sinensis mibagal lombus kikomoyon nopo nga "mawar China", mulong po nga kosunion diti au kopionit miampai mawar otopot sundung po korikot mantad China. Genus Hibiscus haro suang suku Hibisceae om subkeluarga Malvoideae keluarga Malvaceae.
Guas wusak i okoro toi ko renek berbelukar miampai roun malar hijau i sumuni 2.55 meter akawas om 1.53 m alaab. Kiharo gamut tunjang i mipango toi ko mirapang. Guas dau poinguridong, otomou, kibontuk silindo om kiraan.
Roun-roun dau nopo nga olinahas om noulud mitoyung seli. Helai daun dau nopo nga kibontuk alandui om setangkup miagal ko tontolu, dompok dau alawis om birai dau bergerigi aparad miampai alaab 720 sentimeter. Soribau helai roun diti oluning om alamou, tuat roun dau mipango toi' ko mencapah. Stipul dobik i obibas kiharo nogi.
Wusak-wusak guas spesies diti mimbulai mintootoiso id pokilok do roun mantad rawo i oniba toi' ko asadang alampas ontok timpu alasu om timpu magalang. Bontok wusak dau setangkup, monikid wusak iti nopo nga beranggi limo i asaru kiwotik aragang miampai gais longkod 1020 sm, iti kiharo cepu debunga aragang kidompok orin. Ogumu kultivar om kacukan guas kiwusak mogikaakawo wotik irad aragang, opurak, buragang, orin, osilou, osilou aragang, obulou om osohug. Piipiro guas diti nopo nga kousak misaup (toi'ko 'wusak induran').
Ontok duwou monikid wusak do bunga haro salut bunga i kiwotik otomou. Dompok alawis salut dau linohou kelopak. Soira bunga raya impuun do rumalad, ranggi wusak dau impuun do sumuni. 
Monikid bunga raya haro duo-duo ngawi boogian kusai om boogian tondu. Ovari om boogian tondu suai iti bunga poingwiliu ontok waalan lugu' wusak: putiknya i alampas om bak salur. Limo titik "kiwulu" ontok timpak putik mobontuk stigma, koiyonon hinonggo debunga kopotimung. Id tanga putiknya haro benang sari, nopo nga waya hinonggo debunga gumura insiriba mongoi ovari. Koiyonon ovari nopo nga id dasar bunga, om tikid bunga raya kiharo iso no ovari i tagayo. Boogian kusai bunga nopo sulur bunga diti mantad filamen om cepu bak batang. Monikid filamen kidompok miampai cepu debunga i pinopolabus debunga.
Bolimbingan nopo nga wusak kabangsaan Malaysia pointonod iti kakal kibagal entiti Pisompuruan Tana Malayu kaagu. Wusak diti pinintutunan' doid Tana Malayu ontok ohotusan alamahas12, iti pinili' sabaagi wusak kabangsaan ontok 1958 do Komontilian Pomutanaman Malaysia mantad ginumu' wusak suai mibagal kenanga, melur, tolipuk, mawar, cempaka om tomui. Ontok 28 Madas 1960, bolimbingan i pinopoimagon sabaagi wusak kabangsaan Pisompuruan Tana Malayu. Limo kelopak dau popokitonon limo Kotundaan pogun Malaysia, om wotik kolimo-limo kelopak dau melambangkan kasagaan, pisompuruan om kinoburuon kotoundaan tulun malaysia.
Mantad ponoriukan toi ko' linahas pinapanau do unit-unit gumura Jabatan Penerangan id pointongkop koiyonon Semenanjung Malaysia kokomi pomilian wusak i saanon sabaagi do wusak Malaysia. Aasil ponoriukan nopo diti nga kaanu do tulun i mogigion Pantai Kosilahon momili bunga mawar om tulun i mogigion Pantai Kotonobon momili bunga melur. Mulong poingkuro po, kolunduan id kolimpupuson dau momonsoi do kinoutuson momili bunga raya kokomoi koulaalaho dau i no abantug id pointongkop pogun, wotik om bontuk i kirahi, ngaran linohou i irad id pointongkop pogun, asaasanang noilaan id pointongkop pogun, om bobos i oponsol au po dumadi wusak kebangsaan id hinonggo nopo pogun suai hiti pomogunan ontok iri. 
Sumusuhut nopo nga piipiro variasi bunga raya:
Bolog Dusun
Lis koinsanai bolog Dusun.
Iso Dusun Kokomoi do Dusun om poingkuro monurat id Dusun.
Noilaan do suminiliu isio do puru tinimungan WJSN, om Unit Wonder dau ontok 15 Momuhau, 2015, om pinopotimpuun debut miampai diolo ontok 25 Mansak 2016, miampai album mini kumoiso diolo Would You Like? om single "MoMoMo". 
Di toun 2017, minomonsoi isido do koimbulayan id pinsingkinaan kumoiso id suang drama Hit the Top KBS2 , om naanu do minsingkono sabaagi miminkono tondu aangkal id drama ahapakan Girls' Generation 1979.. Suminiliu isio do komio id Radio Romancedi toun 2018, pogulu paranan aangkal di kumoduo dau id Your House Helper. Noilaan do minampayat isido do pinsingkanaan do
Bondira roitan (serapan Portugis: bandeira) nopo nga iso patod gonob ii kirinda do mogikaakawo wotik om bontuk sabaagi panakatanda montok popokito kopointutunan isoiso tinimungan toi ko' entiti miagal ko pogun; di pogulu bondira nopo nga gunoon id suang koponguludan soudor om soira misangod nga poginabasanan bondira milo gunoon sumusuhut sabaagi iso kakamot isarat, iklan om nogi montok momiro.
Boogian Samarahan nopo nga iso mantad 12 boogian i haro id pogun Sarawak Bumi Kenyalang, Malaysia. Ginayo nopo dii nga 4,967.45 kilometer persegi. Abaagi o Boogian Samarahankumaa limo watas ii no Watas Simunjan, Watas Tokoro Sebuyau, Watas Gedong , Watas Samarahan, om Asajaya om iso kawagu watas okoro ii no Watas Tokoro Sadong Jaya id nombo Watas Tokoro Sadong Jaya nopo nga soboogian mantad Boogian Asajaya. Ginumu nogigion nopo nga soginumu 178,406 tulun ontok toun 2020.
Boogian Sandakan nopo nga iso boogian Kotoinaan id pogun Sabah. Boogian Sandakan nogi nga Boogian i goos do Tagayo mantad pialatan limo boogian i haro id Pogun Sabah. Kakadayan apangkal id suang boogian diti nga Sandakan, Beluran, Kota Kinabatangan, Telupid om Tongod
Boogian Sandakan miwolit do toinsanan limo boogian Sabah miagal boogian Tawau id sampaping Kabaatan, Boogian suang kopio id Kabaatan Kotonobon, Boogian Disan Rahat kotonobon id Kotonobon om Boogian Kudat id Sampaping Koibutan.
Pialatan tinaru di laid no poingion id Kakadayan Sandakan nopo nga ginumuan Suluk, Bajau Simunul, Cina, Tabai Brunei, Orang Sungai, Kadazan Dusun om piipiro tinaru do suai. 
Pialatan Watas i poingwiliu id Kinoyonon Sandakan nopo nga
Borneo (/brnio/; ointutunan nogi sabaagi Kalimantan id Boros Indonesia) nopo nga pulou kotolu bobos agayo id pomogunan, miampai ginayo 748,168km2 (288,869sqmi). Kinoyonon nopo nga id longkod sidtana' do Maritim Asia Silaubaat, nopo nga iso mantad Kepulauan Sunda Agayo, id koibutan Java, kotonobon Sulawesi, om koibutan do Sumatra.
Abaagi pulou maya politik kumaa tolu pogun: Malaysia om Brunei id koibutan, om Indonesia id kabaatan. Kiikiro 73% mantad do pulou dii nopo nga wilayah do Indonesia. Id koibutan, pogun East Malaysia ii no Sabah om Sarawak mombontuk 26% do pulou diti. Mogigion id Borneo nopo nga 23,053,723 (bancian pogun 2020).
Boros Aceh (  ) nopo nga soboogian mantad Keluarga Boros Tabai-Polinesia. Boros diti gunoon id Nanggre Aceh Darussalam ii soboogian tagayo do wilayah suai ko ii Bener Meriah, Aceh Tengah, Gayo Lues, Aceh Tamiang, Aceh Singkil, Aceh Silaubaat om Simeulue. Ii nopo mimboros do boros Aceh nga oihum ii kadau id soboogian kawasan id Malaysia, miagal ko pusakag Aceh id Yan, Kedah. Haro doti' Boros Aceh ii haro piagalan do Boros Cham om Bahnar id Kemboja om Vietnam.
Nakawaya no o Boros Aceh do piipiro kosimbanon ija'an, mimpuun pomogunoon pimato Arab, pimato Latin ija'an laid, om baino nopo nga Ija'an di numaan gonopo.
Sumusuhut nopo diti nga kaida do ija'an dau:
Basa'on o Ee miagal do pimato "e" id suang hogot "dekat"; poomitanan: le (banyak).
Basa'on o  miagal do pimato "e" id suang hogot "besok"; poomitanan: l (dulu).
Basa'on o  miagal do pimato "e" id suang hogot "kue"; poomitanan: l (oleh).
Au noihum kosudongon  id suang Boros Indonesia.
Au noihum kosudongon  id suang Boros Indonesia.
Basa'on o  miagal do pimato "o" id suang hogot "soto", "foto", "tato"; poomitanan: bh (taruh), sh (tinju), th (mengeluarkan).
Basa'on o Oo miagal do pimato "o" id suang hogot "tolong", "kota"; poomitanan: boh (buah), soh (kosong), toh (mana).
Boros Baba
Boros Tabai BabaBoros BabaSandadidMalaysiaRantauPulau Pinang, MelakaMomoboros sandad12,000 (1986)Rumpun borosCreole Tabai
Boros Tabai BabaKod borosISO 639-3mbfELPBaba Malay
Boros Baba nopo nga iso boros id soibau do dialek Boros Malayu di boroson id pialatan do tulun Baba id Malaysia, loobi no id pogun Melaka om Pulou Pinang. Sundung tu nontodon do boros diti nopo nga mantad pogun Melaka, kakal kiharo pisuayan do boros Baba di gunoon id Watas Pulou Pinang om Melaka id piipiro aspek.
Id koimpunon, ointutunan o boros Baba sabaagi piralatan do boros Hokkien om Boros Malayu. Sundung kogumuan tulun moboros boros Baba sabaagi boros Malayu, misuai kopio o koduo'-duo' boros diti.
Boros Bajau
Boros BajauBajoSandadidIndonesia, Malaysia, FilipinaRantaukawasan persisiran pantai Laut Sulu, Sabah, Sulawesi, dan Kepulauan MalukuEtnikBajauMomoboros sandad(260,000 cited 20002011)(barangkali populasi persukuan)Rumpun borosRumpun do Austronesia
Tabai-PolinesiaSamaBajauBoros BajauKod borosISO 639-3Variously:bdlSulawesibdrPantai Kotonobon SabahsjmMapunGlottologborn1254
Boros Bajau nopo nga iso mantad raan Boros Tabai Deutro. Miagal o Boros Bajau diti do Boros Tabai i gunoon timpu baino.
Pisuayan nopo dii mantad Boros Tabai nga kopolombusan vokal toi ko' konsonan id dumbangan, tanga toi ko' id dompok toisoiso hogot. Poomitanan "tetak" polombuson sabaagi "tetok", "sepak" polombuson sabaagi "sipak", "kucing" polombuson sabaagi "kuting", "satu" polombuson sabaagi "issa" id nombo nontodon nopo hogot diti nga "*esa" i kirati "satu" (iso) toi ko' "tunggal" om suusuai po.
Kaagal o Boros Bajau miampai Boros Tabai Kuno i kakal popotindohoi piipiro koulalaho kopolombusan boros Tabai Kuno miagal do "di" polombuson sabaagi "ni", "nya" polombuson sabaagi "na" om id suang nopo do boros diti nga okuri kopomogunoon do pimato vokal "e" pepet om nogi "e" taling.
Boros Bajau nogi nga iso boros i anjal i milo bontukon om sokodungon do piipiro ponugku montok papaasil iso frasa kirati di mogisuusuai.
Suaton o pimato boros Bajau id bontuk Rumi mantad 21 simbol pimato om 22 tuni oponsol.
Miagal di boros Austronesia di suai, boros Bajau nopo nga okon ko boros poingimpou do nada.
Boros ngaawi nopo diti nga kiwaa piagalan miampai Boros Jawa, id nombo minaganu o piipiro klasifikasi dii sabaagi kointalangan do pionitan boros dii. Sundung do ingkaa, piagalan nopo dii nga maya 'register' akawas (boros formal/boros domboyoon (royal)) id suang boros Bali om Sasak; nung gunoon o 'register' di osiriba (boros pibarasan toomod), lobi atalang o pionitan dii miampai Boros Madura om Tabai. (Intangai Boros Malayo-Sumbawan.
Au otolinahas o koiyonon do boros BaliSasakSumbawa id suang booyungan boros Tabai-Polinesia. Pinosuang di Adelaar (2005) o boros ngaawi diti id suang subtinimungan di lobi agayo om ointutunan sabaagi "Malayo-Sumbawan", nga poinkakal po sogu diti sabaagi kontroversi.
Ginumu moomomoguno (riong)
Nontodon
Boros Bali
nopo nga alofon do /k/ id dompok do hogot.
Konsonan nopo diti nga milo monompon putul boros CVC: /p t k m n  s h r l/. Au milo mimpuun hogot miampai gugusan konsonan. Id suang gamut, toririmo do homorganik o jujukan NC, sundung ponoupan om piipiro ponugkuan gulu miagal do sing- milo papaasil jujukan/sequences suai, miagal do /b, p, t, r, l, kr, /. Kouludan medial suai kaampai no /kt/, /kn/, /n/, /n/, /st/, /sn/, /hk/, /hj/, /lk/ om /r/.
Boros Batak
Northern Batak
Southern Batak
Boros Batak nopo nga subtinimungan do Boros Austronesia i gunoon do tulun Batak id wilayah North Sumatera Koibutan, Indonedia om kinoyonon id posorili.
Klasifikasi id suang
Milo boogion o Boros Batak kumaa duo raan apangkal, ii no Batak Koibutan om Batak Kabaatan. Ii nopo di laid, Simalungun nopo nga boros perantara, nga id suang klasifikasi maamaso, nookunan ii sabaagi soboogian mantad raan Kabaatan. Id suang Batak Koibutan, tumanud iso ponoriukan, 76% hogot sandad id pialatan boros Karo om Alas, 81% miampai Pakpak, 80% miampai Simalungun, om 30% miampai boros Tabai (Indonesia). Boros Karo om Toba Batak nopo nga au kopirati.
Mandailing, Toba, om Angkola nopo nga haro pionitan om kopirati. Orotian o Boros Karo miampai boros Batak Koibutan suai i ointutunan sabaagi boros Alas-Kluet id boogian kabaatan Aceh, om soboogian mantad dii nogi nga orotian miampai Pakpak om Singkil. Piipiro dialek Pakpak (Dairi) nga orotian nogi o soboogian dau miampai Boros Toba. Sumoonu, soboogian Boros Simalungun nga orotian nogi miampai koduo-duo Batak Koibutan om Kabaatan, nga ouhan nogi mamarati miampai boros Batak Kabaatan suai (Toba-Angkola-Mandailing). Okito o rahung sidtana' kumaa boros Batak maya peta id suang infobox; popitongkiad o Danau Toba do boros Karo (Batak Koibutan) mantad kopiromut miampai boros Toba (Batak Kabaatan).
Haro o kosimbanon do tuni Proto-Batak miagal id siriba id suang boros tinungkusan sondii:
Proto-Batak *k nosiliu h id dumbangan om tanga id suang boros Batak Kabaatan:
Proto-Batak *kalak > Toba, Simalungun halak; Karo kalak 'person'
Proto-Batak *dukut > Toba, Simalungun duhut; Karo dukut 'grass'
Atagak o *h do Proto-Batak id Toba, Angkola om Mandailing:
Proto-Batak *prh > Toba poro, Simalungun poroh, Karo pereh /prh/ 'wring out'
Proto-Batak kolimpupuson koundarangan kirolou *b, *d, dan *g nopo nga pakakalon id suang Simalungun. Id suangToba, Angkola, om Mandailing, nosiliu ii au kirolou, om id suang boros Batak Koibutan, kosimban ii sumiliu nasal homorganik. (/m/, /n/, //):
Proto-Batak *dlg > Simalungun dolog, Toba dolok, Karo deleng /dl/ 'mountain'.
Potindohoyon o vokal longkod * id suang boros ngaawi do Koibutan, om kogihil sumiliu /o/ id boros ngaawi do Kabaatan:
Proto-Batak *nm > Karo enem (/nm/), Toba onom 'six'
Diftong Proto-Batak bopo nga kotindohoi id suang Simalungun, nga kogihil (bergeser) sumiliu monoftong id suang oinsanan boros Batak di suai.
Proto-Batak *apuy > Simalungun apuy; all other languages api 'fire'
Proto-Batak *matey > Simalungun matei; all other languages mate 'dead'
Proto-Batak *pulow > Simalungun pulou; all other languages pulo 'island'
Sistem ponuatan
Tumanud nawayaan, suaton o boros Batak momoguno pimato Batak, nga baino nopo ii nopo insaru gunoon nga pimato Latin.
Berawan nopo nga Boros Austronesia id Sarawak.
Haro o akses poingukab do Kaipuleohone montok kakamot (RB2-003) i popohompit nuut kokomoi Berawan.
Boros Biatah nopo nga' gunoon id pogun Sarawak, Malaysia om wilayah Kalimantan Kotonobon id Indonesia. Poinsuang iti id raan Boros Tabai-Polinesia mantad tinimungan boros Austronesia.
Bintulu toi ko' Vaie nopo nga boros Austronesia id Borneo. Numaan di Robert Blust pisuayo ii mantad tongoboros Koibutan Sarawak. Tumanud do Ethnologue, miagal-agal o Boros Bintulu miampai Boros Baram.
Kiwaa akses poingukab do Paradisec kokomoi rakaman boros Bintulu winonsoi di Robert Blust.
Boros Bisaya toi ko' boros Visaya nopo nga subtinimungan boros Austronesia i gunoon id Filipina. Mionit ii miampai boros Tagalog om Bikol, tu koinsanan nopo di nga soboogian mantad boros Filipina Tengah. Kogumuan nopo boros Bisaya nga gunoon id pointongkop boogian Visayas id pogun diti, nga gunoon nogi ii id boogian kabaatan Wilayah Bicol (loolobi id Masbate om Sorsogon id nombo gunoon o piipiro dialek Waray), pulou-pulou id kabaatan Luzon, miagal di mombontuk do Romblon, kogumuan id posorili Mindanao om wilayah Sulu id kabaatan kotonobon Mindanao. Piipiro mogigionn Metro Manila nga momoguno nogi iso mantad boros Bisaya.
Nontodon nopo do hogot Buginese nga mantad Boros Bugis id boros Malayu. Id suang boros Bugis, roitan ii do Basa Ugi om tulun Budis nopo nga roitan do To Ugi. Tumanud nopo mitos do Bugis, nontodon nopo istila Ugi nga mantad ngaran raja koiso Cina, iso pomorintaan Bugis kuno, La Sattumpugi. Rati kopio nopo daa do To Ugi nga 'tutumanud do La Sattumpugi'.
Okuri koilaan kokomoi nawayaan pogulu do boros diti gama okuri o rekod poinsuat. Rekod (catatan) nopo poinsuat di pogulu kopio kokomoi do boros diti nga Sureq Galigo, mitos pomorunan epik tulun Bugis.
Toud suai di poinsuat kokomoi Bugis nopo nga Lontara, iso istila i sumuku kumaa skrip tradisional om rekod nawayaan nogi. Rekod nawayaan Lontara di bobos nokopogulu nopo nga kitadauwulan kiikiro hinotusan ko-17. Tumanud do sejarawan Indonesia, rekod Lontara nopo nga kikoulalaho "sober" om "factual" mantad ko i suai mantad kinoyonon suai id Asia Silaubaat Maritim, miagal do babad Java. Koubasanan nopo nga suaton o rekod diti id woyo kikoulalaho faktual miampai roromu mitos di okuri kopio, om ii nopo monunurat nga manahak kopogoliman pogulu papatayad toisosio i au diolo aanu poimagon o katapatan.
Pogulu kinorikatan do Dutch ontok hinotusan ko-19, songulun misionari kingaran do i B. F. Matthews, minapadalin do Alkitab kumaa boros Bugis, om nosiliu isio tulun Eropah koiso di nakaanu koilaan kokomoi boros dii. Isio nogi diti nga songulun mantad tulun Eropah i nakaanu kabaalan kokomoi boros Makassar. Komoiboros om buuk puralan boros di noulud disio, om teks sastera om folkflore di pinalabus dau, nosiliu toud koilaan impohon kokomoi koduuduo boros di nokomoi. 
Ontok do penjajahan Belanda, ogumu o tulun Bugis minogidu mantad koiyonon sandad diolo id Kabaatan Sulawesi montok mogihum koposion di lobi osonong. Gama diti, nokoimbulai o tinimungan tokoro i momoguno Boros Bugis pointongkop id Asia Kabaatan Kosilahon Maritim.
Poinsuang o Boros Bugis id subtinimungan Kabaatan Sulawesi mantad tinimungan Boros Austronesia. Id suang subtinimungan do Kabaatan Sulawesi, boros nopo diti nga kiwaa pionitan kumaa boros Campalagian.
Kinasasadan Sidtana'
Kogumuan nopo momoboros sandad (kiikiro 3 riong) nga hilo id Sulawesi Kabaatan, Indonesia nga haro tinimungan tokoro i momoguno boros Bugis id pulou Jawa, Samarinda om kosilahon Sumatra id Indonesia, kosilahon Sabah om Semenanjung, Malaysia om Kabaatan Filipina. Diaspora Bugis nopo nga totus do migrasi mantad di hinotusan ko-17 gama kaantakan misangod di mitilombus. Nokoimpuun o penjajahan (Dutch miampai mitilombus ontok pogulu hinotusan ko-20.)
Chagatai (, aaty), nointutunan nogi sabaagi Turki, Eastern Turkic, toi ko' Chagatai Turkic (aaty trksi), nopo nga iso boros di oruhai no atalup nga di pogulu asaru gunoon pointongkop id Central Asia. Kakal gunoon do boros diti sabaagi literary language di pinoilang id pogun diti gisom pogulu hinotusan ko-20. Gunoon nogi boros diti pointongkop kinoyonon miagal do western toi ko' Russian Turkestan (i.e. boogian mantad kinoyonon moden Uzbekistan, Turkmenistan, Kazakhstan, Kyrgyzstan), Eastern Turkestan (hinonggo gunoon dialek nointutunan sabaagi Kaar tl), Crimea, the Volga region (miagal do Tatarstan om Bashkortostan), etc. Chagatai nopo nga boros pogulu montok boros Uzbek om Uyghur . Turkmen, nopo nga okon id suang gana Karluk nga id suang Oghuz branch id boros Turkic, di narahung do boros Chagatai.
Ali-Shir Nava'i nopo nga mobi di osonong montok popokito literasi do Chagatai.
Lizheng Gate id Chengde Mountain Resort.Kolumn koduo mantad gibang nopo nga boros Chagatai di nosuat di Perso-Arabic Nastalq di milo basaan sabaagi Rawshan Otturdiqi Darwza.
Kakal soriukon do Chagatai literasi id timpu dondo id Uzbekistan, intangan nogi do boros diti sabagai boros pogulu id Uzbek, om literasi diti kosiliu sabaagi iso tinungkusan id Uzbekistan.[<span title="This claim needs references to reliable sources. (May 2024)">citation needed</span>
Mionit do boros Chagatai miampai Chagatai Khanate (12251680s), pusakag di Mongol Empire di noiduan tanak koduo i Genghis Khan's iri no tu i, Chagatai Khan. Kogumuan tulun Turkic di mimboros boros diti mangakun do haro pionitan sakag miampai Chagatai Khanate.
Boros Cia-Cia toi ko' Boros Buton Kabaatan nopo nga iso kawo Boros Austronesia i gunoon id posorili kakadayan Bau-Bau id kabaatan Pulou Buton ponong id kabaatan kosilaon Pulou Sulawesi id Indonesia. Ontok 2009, nakagayat o boros diti do ginawo pomogunan soira minonorimo o kakadayan Bau-Bau do ponuatan Hangul Korea i numaan posiliho sabaagi sistem ponuatan boros Cia-Cia.
Ontok toun 2005 kiwaa kiikiro 80,000 tulun i momoguno boros Cia-Cia, 95% mantad dii nopo nga kiugama Silam i momoguno nogi do boros Wolio i mionit miampai Boros Indonesia. Boros Wolio nopo diti nga olihuan no sabaagi boros ponuatan tinaru Cia-Cia, gama do boros Indonesia i poia'on momoguno pimato Rumi id sikul.
Gunoon o Boros Cia-Cia id Sulawesi Silaubaat, Pulou Buton Kabaatan, Pulou Binongko, om Pulou Batu Atas. Tumanud susuyan nokopogulu, moomomoguno boros Cia-Cia id Binongko nopo nga kipusakag do bala tentera Buton i dikerah do Sultan Buton.
Tadon nopo ngaran do boros diti nga mantad hogot cia i kirati do 'tidak'. Lohowon nogi o Cia-Cia sabaagi boros Buton, Butung, toi ko' Boetoneezen (mantad boros Belanda) i pialasan miampai boros Wolio, om boros Buton (toi ko' Butung) Kabaatan.
Apangkal om au songkuro orotian miampai osorisid o woyo boros id pulou Buton. Loghat nopo ngaawi do Cia-Cia nga kaampai no Kaesabu, Sampolawa (Mambulu-Laporo), Wabula om Masiri. Ogumu nogi o tinimungan boros do Masiri paling mantad ko i loghat baku.
I nopo pogulu po, momoguno o boros Cia-Cia iso bontuk ponuatan Jawi i lohowon do Gundul i aiso o aksara montok tuni vokal. Ontok 2009, nakagayat ginawo pomogunan o boros Cia-Cia gama minaganu kootuson o kakadayan Bau-Bau do momoguno ponuatan hangul mantad Korea montok monuat boros Cia-Cia, om mongia' tangaanak do sistem ponuatan wagu diti tumanud buuk teks i pinaasil do Persatuan Hunminjeongeum. Botoun-toun no o institut dii minggoos do papasarabak kopomogunoon pimato Korea kumaa tinaru minoriti i aiso o sistem ponuatan sondii pointongkop Asia. Sundung do ingkaa, gama kobolingkaangan do puru Korea miampai puru tempatan, minogidu o institut di kitonggungan id suang popointutun do sistem ponuatan diti ontok 2012. Mulong do ingkaa, gunoon kasari tulun tempatan o Hangul.
Id suang sistem ponuatan Cia-Cia, aksara  nopo nga okon ko pimato mitongkiad. Konsonan /r/ om /l/ id tanga pisuayon miampai monuat pimato  mintotoiso montok /r/ om misaup montok /l/. Pimato  misaup nuru posuaton id bontuk duo putul boros. Konsonan /l/ dohuri posuaton miampai pimato  mintotoiso; montok konsonan /r/ dohuri, poruhangon o pimato kosong . Gunoon nogi pimato vokal kosong  montok /l/ id dumbangan. Id suang proses popisudong do hangul miampai struktur boros Cia-Cia, pimato  i au oguno id suang boros Korea gunoon montok mongobi konsonan /v/.
Bolikan mantad buuk teks boros Cia-Cia montok tangaanak.
Boros Daro-Matu nopo nga iso kawo boros Dayak, i popohompit do duo dialek: Daro om Matu, dialek mantad Boros Austronesia, om gunoon id Sarawak, Borneo.
Boros Dumpas nopo nga boros Austronesia id siriba paganakan tongoboros Dusun id Malaysia.
Sundung do pinosuang di King & King (1984) o Dumpas sabaagi boros Paitan, Lobel (2013:396-398) mengklasifikasi Dumpas sabaagi boros Dusun i mionit miampai Sungai Karamuak (lohowon nogi sabaagil Sukang), nga narahung no boros Paitan i minsomok.
Timpu baino, kinoyonon nopo do Dumpas nga id koibutan kakadayan Beluran, id nombo nosorilian ii do boros Paitan miagal do Sungai Paitan, Tombonuo, Lingkabau om Sungai Beluran (Lobel 2013). Gunoon nogi o Boros Tidung om Boros Tausug id kinoyonon dii.
Boros Dusun nopo nga boros bumiputera tinaru Dusun toi ko' Kadazan-Dusun id Sabah. Boros Dusun doos miagal boros Kadazan nga haro tokuri pisuayan poinlobi po mantad
toguang ijaan om pamarait. Poomitanan dau "sembilan" ii roiton "siam" id suang boros Dusun om "sizam" id suang boros Kadazan. Atantu nga, haro nogi hogot ii misuai nga rati ii miagal, poomitanan dau "di mana" ii roiton "hinonggo" id boros Dusun om "hinombo" id boros Kadazan toi ko' "rumah" ii roiton do "walai' id boros Dusun om "hamin" id boros Kadazan.
Mulong po koduo-duo boros diti okuri pisuaian nga kogumuan tinaru Dusun-Kadazan momuguno koduo-duo boros diti id pibarasan sangadau.
Boros Finland nopo nga iso boros gugunoon do kogumuan mogiigiyon id Finland (92%) om nogi etnik Finland id labus Finland. Boros diti nogi nga iso boros rasmi id Finland om nogi boros minoriti rasmi id Sweden id bontuk piawai Finland kohompit no do Menkieli.
Boros Finland nopo nga poinsuang id paganakan boros Finno-Urgik om kosuang id kalas sabaagi boros misokot. Boros diti nopo nga kosimban bontuk goduuduo boros ngaran om boros ula tumanud do guno id suang panandatan. Boros diti nga kireputasi nogi sabaagi do apagon maan rotio om pinsingilaan. Kogumuan diti gama tu' okuri boros ii kiromut miampai boros diti gisom do au otutunan o tinimungan boros dau. 
Boros Finland nogi nga gunoon do kiikiro 6 juta tulun i kogumuan id Finland. Kiwaa nogi tinimungan minoriti ii milo moboros do Finland id Sweden, Norway, Rusia om Estonia. Kaagu, kiwaa nogi hatus-ribu tulun Finland ii minundaliu do mogiigiyon id Sweden. Koundolihon diti oponsol ontok do 1970-an tu naantakan do pengangguran om Sweden nga manahak do gama id suang industri korita. Id bonua Amerika om Australia nga kiwaa nogi komuniti do imigran. Id Amerika Utara, kinoiyonon nopo diolo nga id Semenanjung Sawat Michigan om id koiyonon kopitoning do Tasik Superior. Id Amerika Selatan nopo nga kiwaa komuniti tokoro id Argentina om Brazil. Id Australia nopo dii, komuniti nopo nga id labus do Sydney, id Nulu Isa om nogi id labus bandar Queensland.
Ginumu mobooboros do boros Finland nopo nga aadang om muburu. Baino nopo nga, minggayo nodi o ginumu mobooboros boros Finland ko mobooboros boros Sweden om kiwaa pialanan boros id pialatan do boros Sweden om boros Finland. Id Finland, nosiliu o boros diti do lobi dominan id koiyonon id nombo boros Finland-Sweden nopo nga lobi guugunoon ko mantad di gulu miagal ko' Helsinki. Kaagu nga, imegresen kumaa id Finland nopo nga lobi mongubas do imigran dau maya di tosonong do mimboros boros diti ii momoruhang do ginumu mobooboros do boros Finland.
Artikel nopo diti nga kiwaa simbol fonetik IPA. Sokiro aiso rendering support, kokito kou kanto do tanda ponguhatan, kupuk, toi ko' simbol suai om okon ko' aksara Unicode. Montok tapanai kointutunan kokomoi simbol IPA, intangai Kouhupan:IPA.
Galicia (Galicia: galego) nopo nga boros mantad booyungan Ibero-Romance Kotonobon, i gunoon id Galicia. Galicia nopo nga komuniti kiautonomi (milo pibagalon miampai pogun di dipisompuruankan) miampai perlembagaan status mantad "sejarah nasionaliti", poingiliu id koibutan kotonobon Sepanyol.
Boros Gana' nopo nga Boros Austronesia mantad Sabah, Malaysia.
Gama do Boros Gana' om Kuijau, nopo nga boros Dusun, koduo-duo nopo di nga gunoon id suang om id sorili kakadayan Keningau, Gana' nopo nga kiwaa ogumu boros noolos mantad Dusun, sundung do ii nopo daa nga boros Murut.
Selamat pagi - "Sonong kosuabon"
Selamat tengah hari/ngalih ari - "Sonong pitangadau"
Selamat lemai - "Sonong sosodopon"
Selamat malam - "Sonong totuong"
Selamat datai / Selamat nemuai - "Sonong kinorikatan"
Selamat bekelala - "Tabi piintutunan"
Nama brita nuan? - "poingkukuro no abal nu?"
Sapa nama nuan? - "isai ngaran nu?"
Berapa rega utai tu? - "Piro gatang do kakamot diti?"
Dini alai ___? - "Hombo o ___?"
Ari ni penatai nuan? - "Hombo tadon nu?"
Aku datai ari ___. - "Mantad oku hilo id ___."
Rinduk betemu enggau nuan. - "Osonong ginawo ku nokoruba dia"
Pukul berapa diatu? - "Bobog kopiro no dinondo?"
Anang manchal! - "Kada kotiil!"
Enda ulih datai - "au kaanu rumikot"
Anang guai - "kada po"
Nadai ngawa nya - "au monguro"
Nyamai wai - "osonong kopio"
Pulai dulu-"Siuli oku"
Aram bekelala-"Kaino mintutun"
Pengerindu-"Tupus, ghairah"
Aku rinduka nuan-"Muhang / anangan oku dia"
Manah-"Poingkaa, osonong kopio"
Jai-"Araat, naraag"
Sapa enggau nuan?-"Isai miampai dia?"
Aku enggau ___-"Ruminikot / miampai oku di ___"
Dinga meh-"Pokinongou no"
Anang inggar / ragak-"Kaino, pakadaada"
Boros Ida'an (koinsoruan nopo nga Idahan) nopo nga boros Malayo-Polynesia i gunoon do tulun Ida'an id Sabah, Malaysia.
Poinsuang o Boros Etnik Idahan id suang Booyungan Boros Kosilahon-Laut Sabahan miampai Bonggi. Misuai-suai iti di boros di gunoon do Tinaru Dusun, Murut, Tidung om nogi Paitan i poinsuang id booyungan boros Kotonobon Daya Sabahan.
Boros Ida'anik nopo nga iso mantad boros sandad i gunoon id Kawasan Pantai Kosilahon Sabah. Gunoon do tinaru Ida'an om tinaru Begak o boros diti. Sundung do kiwaa boros di miagal, koduo-duo tinaru diti momoguno dialek di misuai. 
Tinimungan hogot id English om kodolinan id suang boros Ida'an, Bisaya om Adang Murut (Lun Bawang) ontok 1860 mantad di Spencer St.John.
Boros Inggeris nopo nga boros Jermanik Kotonobon ii iso boros dominan id United Kingdom, Mirika Sompuu, om kogumuan pogun Komanwel kaampai no Australia om Kanada, om nogi bagas koloni British do suai. Iti nogi nga boros dominan toi ko' boros rasmi id kogumuan pogun di pogulu po id siriba do kopomorintaan British.
Jagoi, Singai toi ko' Bau, nopo nga boros Dayak id Borneo.
Abaagi kumaa turu dialek o Boros Bau:
Jagoi - lobi no kopio mantad Serikin, Stass, Serasot om suusuai po, kumaa id ponong Kampung Selampit id Lundu, Sarawak,
Bratak - gunoon id kupua (kampung) id posorili Bung Bratak (Nulu Bratak),
Singai - gunoon id sorili om kampung koiyonon Katolik Nulu Singai (mantad Kampung Apar kumaa id ponong kampung Bobak),
Biroih - gunoon mantad sorili Kampung Skiat kumaa id Kampung Seropak om kumaa hilo id Peninjau Lama (sorili Serumbu) ii nontodon nopo nga mantad Nulu Podam,
Krokuang/Krokong - gunoon id sorili do Krokong id Bau, Sarawak,
Gumbang - id Gumbang, om
Tringgus - id Kampung Tringgus.
Boros Jakun nopo nga iso kawo boros Austronesia poinsuang doti id dialek boros Malayu i gunoon id Malaysia. Miampai poimbida, gunoon o boros diti id disan rahat kosilahon om pedalaman Semenanjung Malaysia, id sorili Sungai Pairang, mantad Pekan id Pahang gisom Sri Gading, id kosilahon kumaa Benut, koibutan kotonobon gisom koiyonon Sungai Muar id tanga do sorili watas Segamat, Muar om Ledang id Johor. Ointutunan nogi o boros diti sabaagi Djakun, Jakoon, Jakud, Jakudn toi ko' Orang Hulu.Nontodon nopo boros diti nga mantad suku Jakun i poinsuang id raan Proto-Tabai montok mogigion Orang Asli.
Boros Jawa nopo nga boros Austronesia bobos agayo nung intangan mantad ginumu moomomoguno sandad. Kiwaa piipiro dialek watas om piipiro gaya status di atalang kopio pisuayan. Boros nopo di bobos sosomok miampai Boros Jawa nga boros do sombol miagal do Boros Sunda, Boros Madura, om Boros Bali. Kogumuan nopo moomomoguno Boros Jawa nga abaal nogi mimboros do Boros Indonesia montok ababayan poinhimagon om pongindopuan om nogi sabaagi laang mikomunikasi miampai tulun Indonesia ii au koilo mimboros id suang Boros Jawa.
Haro nogi moomomoboros do Boros Jawa id Malaysia (loolobi id boogian Kotogisan Kotonobon Selangor om Johor) om nogi Singapura. Gunoon nogi o Boros Jawa do komuniti mondidikot tradisional i kiraha Jawa id Suriname, Sri Lanka om New Caledonia.
Miampai do Boros Indonesia, Boros Jawa nopo nga boros nokoimagon id Wilayah Poimbida Yogyakarta, Indonesia.
Boros Jepun (, Nihon-go) nopo nga boros rasmi pogun Jepun i gunoon do 125 riong tulun.
Gunoon nogi o Boros Jepun do piipiro momogun mantad pogun di noumbalan do notakluk miagal do Korea om Taiwan. Gunoon nogi ii id Mirika Sompuu (California om Hawaii) om nogi Brazil gama koundolihon tulun Jepun do hilo. Sundung do ingkaa, sakag diolo i lohowon sabaagi nisei (, generasi koduo), nopo nga' ogumu po i au songkuro abaal do boros dii om ii no komolohingan o momoguno.
Abaagi o boros Jepun kumaa duo bontuk ii no Hyoujungo , pibarasan baku, om Kyoutsugo , peibarasan umum. Hyoujungo nopo nga' bontuk di poia'on id sikul om gunoon id soduontong om id suang toinsanan piromutan rasmi.
Puralan boros do Jepun nopo nga kiwaa bontuk Subjek-Objek-Kata kerja ii no boros maan om koubasanan nopo nga id kolimpupuson toi ko' isoiso kalimat. 
Tinaru Kadazan-Dusun nopo nga kiwaa boros sondii. Kopiipio nopo, tinaru Kadazan om Dusun nopo nga tinaru di misuai-suai, nga mantad booyungan di miagal. Boros nopo do koduo-duo tinaru diti nga osomok no miagal, nga haro okuri pisuayan do ijaan om kopolombusan.
Poomitanan, "rumah" nopo nga roitan do "walai" id suang Boros Dusun om "hamin" id suang Boros Kadazan. Ogumu hogot suai i misuai-suai o ijaan miagal do "dua" i roitan do "duo" id suang boros Dusun om "duvo" id suang boros Kadazan, "sembilan" i roitan do "siam" id suang boros Dusun, om "sizam" id suang boros Kadazan. Sundung do ingkaa, haro nogi hogot di miagal ii no "satu" i polombuson sabaagi "iso" id suang koduo-duo boros om "enam" ii no "onom".
Nokoinsiriba o kopomogunaan Boros Kadazan diti sabap do momoguno o Kolunduan Pisompuruan Malaysia do Boros Tabai om missionaris nga momoguno nogi do Boros Inggeris, ii nopo nga winonsoi maya kaida' koundolihon boros i pinoimagon do goduuduo kolunduan kolonial om pisompuruan. Pinopointutun o Pogun Sabah do dasar montok monolibamban ahal diti, ii adadi nogi kumaa boros sandad Sabah i suai. Iti kaampai no dasar kopomogunaan Kadazan om boros-boros pribumi suai id sikul don ginumuan. Pinoindalan nogi goos do poposiliu boros diti sumiliu do boros rasmi id pogun dii.
Ogumu no naanu do Boros Kadazan o boros noolos, loolobi no mantad boros-boros pribumi Borneo Koibutan om nogi Boros Tabai. Momoguno o Kadazan do frikatif sibilan alveolar bervois /z/ miampai pointongkop id suang leksikon sandad diolo, iso woyo' i haro id piipiro boros Austronesia no. Boros Tsou om Paiwan nga haro nogi roromu-roromu diti, i gunoon do tulun sandad Taiwan. Iso po kawagu boros nopo nga Boros Malagasy i gunoon id pulou Madagaskar i poinladsong riong watu sinodu dau mantad do kotogisan Afrika.
Kopirati o Boros Kadazan diti miampai do Boros Dusun om ogumu tulun moboros do goduuduo boros dii nopo nga boros di miagal.
Noinsok o boros diti miampai do ogumu boros vernakular Sabah di suai id siriba komontirian Mustapha Harun sabaagi soboogian mantad do dasar asimilasi i popogirot kuasa' Boros Malaysia id pointongkop pogun.
Id siriba goos do Kadazandusun Cultural Association Sabah, ontok toun 1995, nopili o dialek Bundu-Liwan (Central Dusun) sabaagi impohon kumaa boros "Kadazandusun" i pinostandard. Nopili o dialek diti tu binoros do boros diti nopo nga i bobos orotian soira mogibooboros miampai dialek "Dusun" toi ko' "Kadazan" i suai.
Poomitanan sambayang
Tama za doid surga, apantang daa o ngaan nu, koikot no daa kopomolintaan nu, kaandak nu, adadi doiti id tana miaga doid Surga. Pataako dagai do tadau diti, oh takanon za do tikid tadau, om pohiongo zikoi do douso za, miaga dagai do popohiong di pinapakaus doid dagai. Kada zikoi pohogoso doid koimbazatan, katapi pahapaso zikoi mantad kalaatan. Amen.
Ave Maria
Ave Maria, noponu do graasia, miampai diau o Kinoingan, obitua ko do id saviavi tondu, om obitua o tuva' tinan nu Jesus. Sangti Maria, tina' do Kinoingan, pokiinsianai zikoi tu' tuhun do momimidouso, baino om ontok bobog do kapatazon za. Amen.
Nuludan piiradan Boros Austronesia
Id siriba nopo nga nuludan piiradan Boros Kadazan om Boros Austronesia i suai i popoirad do hopod om tolu hogot.
Kadazan Kosilahon, ointutunan nogi sabaagi Labuk Kadazan, Kadazan Kinabatangan toi ko' Sungai, nopo nga Boros Austronesia i gunoon id Sabah, Malaysia.
Boros Kadazan Sungai Klias nopo nga iso boros Austronesia mantad Sabah, Malaysia.
Boros Kadazandusun (Boros Kadazandusun, Boros Momogun, Boros Mamasok) nopo nga boros i poinsuang id tinimungan boros Tabai-Polinesia id suang booyungan Boros Austronesia. Gunoon o bros diti do komuniti Kadazan om Dusun id Sabah. Tumanud Jabatan Perangkaan Negara, mantad banci mogigion toun 2010 soginumu kiikiro 568,575 tulun mantad ko i toun 2000 tu soginumu 479,944 tulun no (Banci mogigion om Kawalayan Toun 2000). Nosiliu o Boros Kadazandusun sabaagi media popiromut id suang komunikasi id pialatan diolo. Mionit o Boros Kadazandusun miampai boros Murutik om Paitanik sundung kiwaa pisuayan agayo id aspek kopolombusan om poninanan do morfologi om sintaksis. Pibatasan kookunan Boros Kadazandusun sabaagi boros nokoimagon pinaharo ontok 24 Milatok 1995 id paialatan Persatuan Kebudayaan Kadazandusun (KDCA) miampai Persatuan Dusun Sabah Bersatu (USDA). Mantad dii, Boros Kadazandusun nopo nga piomungan duo hogot 'Kadazan' om 'Dusun' ii no boros nokoimagon i nookunan do koduo-duo puru. Osonong kopio ii montok koburuon om koingkawason do boros diti ontok timpu dumontol.
Tumanud ponoriukan do mononoriuk boros Linguistik, Boros Kadazandusun nopo nga boros mantad tinimungan boros Austonesian. Mononoriuk suai minopoboros do boros nopo diti nga poinsuang id booyungan boros Dusunic Asli (Indigenous Dusun Tribe) ii no poinsuang id paganakan agayo boros Ausronesia id nombo minonit ii miampai boros di gunoon id Kabaatan Filipina. Kiwaa piagalan do Kadazandusun id aspek puralan boros miampai boros id Filipina loolobi boros Tagalog (Boros nokoimagon pogun Filipina) om nogi kiwaa piagalan kopolombusan miampai piipiro hogot id suang Boros Tabai (Boros nokoimagon do pogun Malaysia). Sundung do ingkaa, koduo-duo nopo piagalan dii nga haro ginumu di okuri om milo poboroson do au ii kopirati. Id siriba nopo nga kinoyonon suku-suku dusunik id pogun Sabah id nombo sundung do boriliton o boros dii nga karati kasari i moomomoguno tu miagal o morfologi om sintaksis dau, nga haro kanto pisuayan tokuri do kopolombusan om piipiro hogot toi ko' hogot tumanud kampung toi ko' watas:
Ranau, Tambunan, Keningau, Daerah Kecil Sook, Tuaran, Kota Belud, om Tamparuli
Dusun Bundu
Tamparuli, Tuaran, Ranau, Keningau, Daerah Kecil Sook, Tambunan, Kota Belud, Penampang
Dusun Tindal
Kota Belud, Kota Marudu, Monggis Ranau om Tenghilan
Dusun Tobilung
Kota Belud, Kota Marudu, Kudat om Inanam
Dusun Lotud
Tuaran, om Tampasuk Kota Belud
Dusun Kuriyou
Bingkor Keningau
Dusun Talantang
Kg.Mindohuon Lama, Kg.Ponulangan, Kg.Tubau, Kg.Pudau, Kg.Kodop, Kg.Piasau, Kg.Nimabali, om Kawiyan id watas Ranau, Kg. Bunga Raya Keningau, Sugut om Kota Marudu (Ranau, Keningau, Sugut om Kota Marudu)
Momogun Rungus
Kudat om Pitas
Dusun Labuk
Beluran om Telupid
Dusun Tangara'/Tangaa'/Kadazan
Kadazan id Penampang, Kadazan id Papar, om Kadazan id Mambakut, Tawau
Dusun Minokok
Sook, Telupid, Koromuak om Kinabatangan id Daerah Sandakan
Dusun Tinagas
Kaingaran, Molinsou, Kawiyan serta Karagasan id watas Ranau om Kota Marudu
Dusun Kimaragang
Kota Marudu om Pitas
Dusun Sonsongon
Kg. Sonsongon, Magandai om suyad id Kota Marudu
Dusun Dumpas
Kinabatangan, Sugut om Sandakan
Dusun Sukang
nontodon koiyonon id Tongod minundaliu id Koromuak, Intilibon, Nuluhon Garam om pointongkop watas Kinabatangan
Dusun Mangkaak
Kuamut, Koromuak, Tongod
Dusun Sangau
Intilibon, Nuluhon Garam om Koromuak
Dusun Malapi
Tongod
Dusun Tindakon
Balat Kawasan Hilir Kinabatangan
Dusun Tompulung
Tongod
Dusun Sogilitan
Kg. Miruru, Mangkadait, Maringkan om Kopuron id Telupid
Dusun Sandayoh
Paitan
Dusun Tilau-ilau
Tongod, Beluran
Dusun Garo
Kota Marudu
Dusun Bira/Karanaan
Kampung Lintuhun, Tana' Rata, Lumondou, Botung om Karanaan, Tambunan
Dialek Kadazandusun
Miagal nogi do boros suai i kiwaa o dialek id suang tinimungan boros dau, Boros Kadazandusun nga kiwaa nogi do pisuayan pibarasan toi ko' boros di gunoon tumanud kampung toi ko' watas. Poomitanan, id Watas Ranau sundung do iso watas nga monikid kampung kiwaa dialek sondii id pibarasan. Mantad dii, milo boogion miampai umum o dialek Kadazandusun kumaa 4 i apangkal ii no:
Boros Kajaman (Kayaman) nopo nga iso kawo boros Kajang id Sarawak, Malaysia.
Boros Kalabakan (Kalabakan Murut) nopo nga iso kawo boros Murut i gunoon do tulun Tidung id Kalabakan, Sabah, Malaysia.
Boros Kanowit, roitan nogi do Serau Tet Kanowit ("boros tulun Kanowit"), nopo nga Boros Austronesia i gunoon id Sarawak, Malaysia. Milo ii rotion miampai boros Tanjong (toi ko' Tanjung), i gunoon do lobi osodu id hulu minsomok do kakadayan Kapit. Tanjong nopo kanto nga boros di misuai-suai mantad Kanowit; sundung do ingkaa, timpu baino nopo nga momoguno o koduo-duo boros diti doo kod boros di miagal ii kod boros kxn id suang ISO 639-3. Gunoon oK anowit lolobi id Kampung Bedil, iso kampung id kinoyonon kiikiro sonwatu (satu batau) id ponong hulu Bawang Rajang mantad Kanowit.
Booyungan Polinesia-TabaiBooyungan Murik-KayanBoros ngaawi do Kayan-ModangBoros KayanKod borosISO 639-3Variously:xayBoros Kayan MahakamkysBoros Kayan BarambfgBoros Kayan BusangxknBoros Kayan SungaixkdBoros Kayan MendalamreeBoros Kayan RejangwhuBoros Kayan WahaubhvBoros BahauGlottologkaya1323 Boros Kayan (Sungguh)kaya1325 Boros Kayan Sungaireja1241 Boros Kayan Rejang
Boros Kayan (Kajan, Kayan sungguh) nopo nga gugusan loghat i gunoon do tulun Kayan id Borneo. Ii nopo nga segugus loghat i kipionitan miampai kebolehfahaman menyaling i kirontob, om soboogian mantad booyungan boros Murik-Kayan.
Boros Kayan Baram nopo nga boros perdagangan tempatan. Boros Bahau nopo nga soboogian mantad gugusan loghat dii, nga ii nopo momoguno dii nga okon ko mantad tinaru Kayan.
Boros Kenyah nopo nga iso tinimungan sampapas dozen toi ko' lobi boros di mionit i gunoon do tulun Kenyah id Borneo.
Tumanud do Etnolog, boros PunanNibong i mionit miampai Uma Lasan, Glottolog nopo nga id labus do boros Kenyah.
Boros Kinabatangan nopo nga iso kawo boros i gunoon id Sabah, Malaysia.
Kintaq, toi ko' Kentaq Bong nopo nga iso boros Austro-Asia i gunoon id Malaysia om nogi Thailand. Poinsuang o boros diti id subraan boros Asli Utara id tinimungan boros sandad. Sundung do ingkaa, kumuri no o moomomoguno boros diti.
Boros Kujau, Dusun Kujau, Kuijau, Kuiyow, toi ko' Dusun Nuluhon nopo nga Boros Austronesia id Sabah, Malaysia.
Boros Lao (Lao: , , RTGS:Phasa Lao), nopo nga boros nokoimagon do Laos om boros di oponsol id wilayah Isan ponong koibutan kosilahon do Thailand, id nombo koubasanan nopo pomolohou dii Boros Isan. Gunoon do lobi 3 riong tulun id Laos om 3.2 riong id oinsanan pogun, oponsol o boros diti montok popiiso koubasanan om sosial id kinoyonon dii. Suaton ii id suang ponuatan Lao, iso abugida i nokoburu mantad skrip Boros Tai kuno.
Boros Lao nopo nga boros ton, id nombo nada toi ko' koloyuk-loyuko toisoiso hogot kaanu monimban rati dau, om kikoulalaho nogi ii do analitik, monupu panandatan maya piomungan hogot miampai aiso kosimbanon do bontuk boros. Koulalaho nopo diti, ii koubasanan haro id suang boros ngaawi do Boros Kra-Dai, nga haro nogi piagalan miampai boros ngaawi do Sino-Tibet miagal do Boros Cina toi ko' Boros Austroasiatik miagal do Boros Vietnam. Kopirotian do boros Lao miampai boros Thai om Isan, koduo-duo poinsuang id boros Tai Kabaatan kotonobon, kaanu monguhup komunikasi kibagas do mooomoguno boros ngaawi diti, sundung haro pisuayan i d suang ponuatan om variasi serantau.
Id Laos, boros Lao nopo nga okon nopo ko boros nokoimagon nga lingua franca nogi, i popiromut do kopogisuayan linguistik id pialatan mogigion i mimboros id mogisuusuai boros suai. Okito o kapansalan koubasanan dii id suang kesusasteraan, media om inus koubasanan do Laotian. Nokoimbulai o dialekVientiane sabaagi piawai de facto, sundung aiso piawai nokoimagon i nakatatap. Id taang sompomogunan, gunoon o boros Lao id pialatan komuniti diaspora, loolobi id pogun miagal do Mirika Sompuu, Perancis om Australia i popokito diaspora dau pointongkop pomogunan.
Boros Latin nopo nga boros kuno ii au asaru do gunoon id suang tontok moden diti suai ko sabaagi boros do boogian pagawai-pagawai rasmi id Kota Vatican, iso pogun di tokoro id pomogunan. Sundung do ingkaa, sabab rahunf do karajaan Rom i agaras ontok tontok pogulu po, boros diti nakaanu do bagas ii aralom id Eropah om roromu-roromu dau nga milo do okito id suang boros moden miagal ko Boros Inggeris om boros Perancis.
Boros Latin nopo nga boros Italik mantadLatium, iso watas id Itali poinsorili kota Rom. Oponsol o boros diti soira nokoimbulai kolunduan Rom id nombo nosiliu o boros Latin sabaagi boros rasmi. Ontok timpu kalantayon kopomorintaan diti, gunoon o boros Latin gisom id pulou Britain id kotonobon rahat gisom Palestin id dompok kabaatan kosilaon Eropah.
Soira naratu kopomorintaan Rom, kiikiro hinotusan ko 5, au naratu o boros Latin diti nga nokotilombus do nakasarabak. Gunoon o boros diti sabaagi Lingua franca, Boros liturgis Ponimungan (gorija) om boros koilaan, gisom id watas di au insan do ditaklukkan kopomorintaan Romawi.
Lotud, ointutunan nogi sabaagi Dusun Lotud, nopo nga boros id booyungan Boros Austronesia i gunoon id Sabah, Malaysia.
Singapore and Brunei, where Standard Malay is an official languageArtikel nopo diti nga kiwaa simbol fonetik IPA. Sokiro aiso rendering support, kokito kou kanto do tanda ponguhatan, kupuk, toi ko' simbol suai om okon ko' aksara Unicode. Montok tapanai kointutunan kokomoi simbol IPA, intangai Kouhupan:IPA.
Woyo boros i gunoon id pogun dii sondii nga milo kosuai gama rahung boros ngaawi do tempatan:
Boros Malayu Sabah id koiyonon Papar, Beaufort, Kuala Penyu om Sipitang om nogi id Wilayah Pisompuruan Labuan nokotorimo rahung ogumu mantad Boros Malayu Brunei.
Boros Malayu Sabah id Kosilahon Sabah (Sandakan, Lahad Datu, Kalabakan, Tawau, Kunak om Semporna) kotorimo rahung mantad Boros Suluk, Boros Tagalog om Boros Indonesia i gunoon do momogun Indonesia i misombol sopiiso pulou id Kalimantan.
watas-watas miagal do Ranau, Tenom, Keningau, Tambunan, Kota Belud, Pitas, Tuaran, Kota Marudu, Telupid, Penampang, Kudat, Tongod, Beluran om suusuai po kotorimo rahung ogumu mantad boros Dusunik (kaampai no Boros Kadazandusun)/Paitanik/Murutik dengan campuran sedikit baku-baku Malaysia, Boros Indonesia malah juga Boros Tagalog.
Pogisuayan nopo diti nga mantad (poomitanan, Boros Kadazan, Boros Bajau, Boros Dusun, Boros Suluk, Boros Rungus om Boros Murut) om boros ngaawi do pogun sombol (Boros Malayu Brunei, Boros Suluk, Boros Tagalog om Boros Indonesia). Sabaagi poomitanan, kotolu-tolu sub-varian nopo nga momoguno kolimpupuson di miagal ii no kolimpupuson baku "a" mantad ko kolimpupuson "e"i gunoon sabaagi standard id Semenanjung Malaysia.
Tinimungan boros Boros Malayu Sabah nopo nga mantad boros ii insaru gunoon gunoon miampai pointongkop do Sabah om hogot di gunoon no id watas pointantu (miagal do tas plastik i lohowon do bahai id Sandakan om kompek id Tawau):
Tangkob boros koizaai
Hogot pomoruhang -bah nopo nga poomitanan di atalang montok rahung boros Kadazandusun kumaa Boros Malayu Sabah.
"anu" id suang Boros Malayu piawai, kirati pamalahawan montok tulun kotolu. Koubasanan nopo nga gunoon o hogot diti montok mongilag pomogunoon ngaran kopiipio. Poomitanan kopomogunaan "Dia keluar sama si "anu" kemarin.". Sundung do ingkaa, hogot "anu" id suang Boros Malayu Sabah kiwaa kopomogunoon di alaab.
Suai ko gunoon montok sumuku do tulun kotolu, gunoon nogi "anu" montok sumuku kumaa kakamot. Poomitanan: "Kau sudah ambil itu anu?". Koubasanan nopo kopomogunaan anu nga sumuku do ahal di oilaan no dii tulun ontokon.
Koubasanan nopo, gunoon o hogot "anu" montok monowoli hogot "apa" id suang Boros Malayu Piawai.
Hogot "anu" nopo doti nga mantad Boros Tausug (Boros Suluk) om Boros tagalog. Id suang Boros Tausug (Boros Suluk) "unu" nopo nga kirati do "apa". Id suang Boros Tagalog nga kirati nogi o "ano" sabaagi "apa". Au no osuayan do ahal diti tu soboogian nopo do pogun Sabah nga nokoumbal do tinalahanan do Kesultanan Sulu.
"Anu" nogi nga mogowit rati toi ko' koimaan. Boros ponowoli id suang Boros Malayu nopo nga "sudahkan" toi ko' "buat".
Woyo polombusan do Boros Malayu Sabah nopo nga misuai-suai miampai Boros Malayu Piawai. Okito o pisuayan diti maya kopolombusan montok pimato vokal (a, e, i, o, u) id suang hogot Boros Malayu Piawai.
Alanan o pimato 'f' kumaa kopolombusan pimato 'p' id suang no do hogot id siriba diti.
Insaru o pimato 'c' do piolonon kumaa kopolombusan 's' popohompit do oruhai no oinsanan o hogot.
Pimato 'r' nopo nga insaru piolonon kumaa kopolombusan pimato 'l' miagal do hogot telur i polombuson sabaagi 'tulul (nga hogot nopo diti insrau gunoon do tulun kibansa Suluk)
Kiwaa nogi hogot i popologos nopo kopio do kopolombusan pimato vokal.
Boros SingkungMandarinStatus nokoimagonBoros nokoimagonidkivoos boros baku: Republik Puu Sina, Republik Sina id Taiwan, Singapura, Kotinanan Ranzat MiisoTinoinadoid Republik Puu: pelbagai agensiid Republik Sina: Mandarin Promotion Councilid Singapura: Promote Mandarin Council/Speak Mandarin Campaign Kod borosISO 639-1zhISO 639-2chi(B) zho(T)ISO 639-3cmn
Mandarin toi ko' Guanhua ("boros mongungulud"), toi ko' Beifanghua ("kawoboros koibutan") nopo nga tinimungan kawoboros Singkung i mogionit, om gunoon id kogumuan kinoyonon koibutan om kabaatan kotonobon do Pogun Sina. Sokiro intangan sabaagi boros mintootoiso, miagal di insaru maan id suang kapansalan ralombaal, ogumu nogi o momoguno sandad do tongo kawoboros Mandarin mantad ko boros suai.
Hogot Mandarin osuku kumaa duo tinonong (konsep) di misuai-suai ii no toinsanan kawoboros Mandarin toi ko' ii no Boros Mandarin Poimbida, i poingimpou do kawoboros Beijing. Kiguno o Boros Mandarin Baku sabaagi boros pibarasan nokoimagon do Republik Puu Sina, Republik Sina id Taiwan om Singapura. "Boros Sina"  miampai pointopot, Boros Mandarin  nopo nga iso mantad onom boros nokoimagon do Kotinanan Ranzat Miiso.
Id suang kogunoon sangangadau, "Mandarin" nopo nga koubasan sumuku kumaa Boros Mandarin Baku no. Tinimungan kawoboros Mandarin i lobi agayo popohompit mogisuusuai kawoboros i mionit; haro i au songkuro ouhan do mamarati mantad ko i suai. Popisompuruan nopo diti nga pininsomok om gunoon di abaal do boros, om au insaru gunoon id labus sinalom ralombaal (akademik) maan woyopoilo sondii. Soira uhoton montok mongintutun voos boros i gunoon, songulun Sina nopo dii mimboros id suang iso voos boros Mandarin kaanu mongintutun pisuai di gunoon dau, poomitanan kawoboros Sichuan toi ko' Pogun Sina koibutan, om otumbayaan do ii nopo nga misuai mantad "Boros Mandarin "; au doti yolo otumbayaan do boros nopo dii nga numaan di tulun angabaal do boros pisompuruo sabaagi iso voos boros "Mandarin" id suang rati di lobi agayo. Aiso nogi kointutunan "Mandarin" umum tumanud boros; nga kiwaa kointutunan koiyonon sondii di ogirot, pointangaon kawoboros Mandarin sosongulun, gama kotiasan katanaan (sidtana') mooboros di agayo kopio.
Boros Tabai Brunei toi ko' Boros Brunei nopo nga boros komunikasi oponsol do mogigion id Brunei, Wilayah Pisompuruan Labuan, Watas Limbang, Miri om Lawas id Sarawak om Watas Sipitang, Papar, Beaufort om nogi Kuala Penyu id Sabah. Kiwaa piipiro pisuayan do boros diti mantad ko Boros Tabai baku. Kopomogunoon nopo do Boros Brunei nga mogisuusuai mantad aspek kopolombusan om nogi woyo mimboros tumanud do watas.
Sabaagi poomitanan, Boros Tabai Brunei id watas Bongawan, Sabah nopo nga miagal do kopomogunoon do Boros Tabai id Tana' Semenanjung Malaysia tu koguuan nopo hogot nga opupusan miampai hogot 'a' om sumimban kumaa hogot 'e' (Tekilala=kenal osiliu Tekilale=kenal).
Haro nogi okuri piagalan do Boros Tabai Brunei miampai Boros Kedayan miagald di Boros Tabai Kelantan om Terengganu id Semenanjung Tana' Tabai.
Pinaasil o Boros Tabai Cocos mantad kreol Tabai loolobi Boros Betawi, miampai rahung Boros Jawa di agaras. Nosiliu o Boros Betawi sabaagi boros koduo id sikul, om Boros Indonesia nopo nga kiwaa status di prestij; koduo-duo nopo dii nga mamarahung boros diti. Kiwaa nogi rahung agayo Boros Inggeris tu nosiliu o Kepulauan dii do wilayah Australia om minomorulun o Globalisasi do hogot moden id suang boros sangangadau. Ontok toun 2009, au pasagaon o susumikul Tabai Cocos do momoguno boros diolo nga au yolo tinumanud kooturan dii om nadanda id suang bontuk "tiket mimboros" id nombo nuru yolo popoindalan gama momolidang id sikul. Sundung do ingkaa, nopupusan o bontuk pangantaban diti ontok toun 2011.
Minangkabau (Minangkabau: Baso Minangkabau, Jawi script:  ; Indonesian: Boros Minangkabau) nopo nga Boros Austronesia i gunoon do tulun Minangkabau id Sumatera Kotonobon, boogian kotonobon do Riau, Kabupaten Kabaatan, boogian koibutan do Bengkulu om Jambi, om piipiro kakadayan pointongkop Indonesia do tulun Minangkabau i minundaliu. Boros nogi diti nga lingua franca poingompus koiyonon disan rahat kotonobon Sumatera Koibutan, om gunoon nogi id piipiro boogian hilo Aceh, id nombo lohowon o boros diti sabaagi Aneuk Jamee. 
Miagal-agal o boros Minangkabau om boros Malayu. Pionitan nopo koduo boros diti nga kiwaa mogikaakawo kouyuyuhon. Haro i kipomusarahan do Minangkabau nopo nga iso bontuk pogulu do boros Malayu, om haro nogi i kipomusarahan do misuai-suai o Minangkabau mantad tinimungan boros (Malayic).
Boros Minangkabau nopo nga iso mantad piipiro boros i okuri o bontuk boros maan om pisuayan puralan boros subjek-objek.
Sundung do oubas po o momogun Minangkabau momoguno boros Minangkabau, ponudukan i poimbida montok koubasanan dii id kakadayan nopo nga tumalup nodi gama ogumu kipomusarahan do au songkuro oponsol ii id Sumatera Kotonobon. Boros Minangkabau nopo nga sabaagi "au formal" id sorili kakadayan Padang, tu lobi posotolon pomogunaan do Boros Indonesia id institusi formal. Komulakan hilo id kakadayan insaru popilongot do boros Minang om slang Indonesia id suang pibarasan.
Boros Minangkabau id suang ponuatan Arab doid mohor domboyoon (royal) Minangkabau mantad hinotusan ko-19.
Kinotongkopon sidtana'
Boros Minangkabau nopo nga boros sandad do momogun Minangkabau id Sumatera Kotonobon. Kiwaa kiikiro 5.5 riong moomomoguno boros diti. Gunoon nogi iti hilo boogian kotonobon Riau, Kabupaten Aceh Kabaatan, boogian koibutan do Bengkulu om Jambi.Poingompus nopo do kinoyonon disan rahat kotonobon Sumatera Koibutan, oguno boros diti sabaagi lingua franca. Gunoon om ointutunan o boros diti sabaagi Aneuk Jamee id piipiro boogian hilo Aceh.
Suai ko' Indonesia, gunoon nogi o boros Minangkabau id Malaysia do sakag migran mantad kinoyonon moomomoguno boros Minang id Sumatera (Ranah Minang, Tana' Minang, toi ko' Land of the Minang). Soboogian tagayo migran nokopogulu nopo nga poingion id kinoyonon diti om baino ointutunan sabaagi Damung Sembilan, iso pogun id Malaysia; om ointutunan o dialek diti sabaagi Boros Malayu Damung Sembilan, toi ko' Bahaso Nogori / Baso Nogoghi, baino nopo nga nosiliu boros di misuai, lobii osomok pionitan miampai Malayu ko' Minangkabau. Imigran kawawagu nopo nga ointutunan sabaagi Minang.
Dialek
Kiwaa piipiro dialek do boros Minangkabau, sumoonu misuai tumanud kampung di miinsomok (poomitanan nopo nga pinitongkiad do bawang). Dialek ngaawi nopo dii nga Rao Mapat Tunggul, Muaro Sungai Lolo, Payakumbuh, Pangkalan-Lubuk Alai, Agam-Tana' Datar, Pancungsoal, Kotobaru, Sungai Bendung Air, om Karanganyar. Id suang pibarasan tikid tadau id pialatan tulun Minangkabau mantad kinoyonon di misuai, dialek nopo di insaru gunoon nga Agam-Tana' Datar (Baso Padang toi ko' Baso Urang Awak 'boros tokou) om nosiliu do standard.
Boros Tapan, i gunoon id Tapan id kabaatan provinsi Sumatera Kotonobon, nopo nga boros Malayo Polinesia i kawawagu noilaan om pinosuul do mionit nga okon ko' soboogian mantad boros Minangkabau. Boros Tapan om Minangkabau mombontuk subtinimungan Minangkabau Tagayo. Koduo-duo Boros Tapan om Boros Muko-Muko mombontuk subtinimungan Lunang id suang tinimungan boros Minangic (Minangkabau Tagayo) language group.
Kouyuyuhon nopo subtinimungan Minangik nga okito doid kosimbanon tuni id kolimpupuson hogot miagal id siriba:.
Inventori nopo tuni boros Minangkabau nga pinatayad id siriba:
Poomitanan
Panandatan
Boros Murut Keningau
Boros Murut Keningau toi ko' Murut Tengah nopo nga boros do tulun Murut id Borneo.
Boros Mori
Boros nopo diti nga iso mantad tolu boros nokoimagon i nookunan id pogun New Zealand suai ko' Boros Inggeris om Boros Isyarat New Zealand; Tinahak o status nokoimagon diti gama kohimaganan Akta Boros Mori 1987.
Boros Okolod
KolodOkolodSandadidMalaysia, IndonesiaRantauBorneoMomoboros sandad(5,000 cited 2000)Rumpun borosRumpun do Austronesia
Tabai-PolinesiaBoros-boros Borneo UtaraSabah Kotonobon DayaBoros-boros MurutTimurKolodKod borosISO 639-3kqvGlottologokol1241
Boros Papar
Boros Papar nopo nga boros tokoro Austronesia i gunoon id Sabah, Malaysia.
Boros Perancis
Boros Perancis nopo nga mantad do iso ko mantad do Boros Romawi ii kitadon mantad do Perancis, Belgium, Luxembourg om Switzerland om baino booboroson lobi do 300 juta tulun id sompomogunan sabaagi boros tina toi ko boros koduo. Boros Perancis diti nopo nga mantad do Boros Latin Empayar Rom, ii nogi kirahung do tagayo mantad boros Celt ii poboroson id koiyonon Gaul miampai no do Boros Jermanik tulun Frank.
Boros nookunan do minoritiid
Miampai lobi 200 riong o moomomoboros sandad, boros Portugis nopo nga boros kooonom bobos ogumu momoguno id pomogunan. Boros Portugis nosiliu boros di bobos ogumu gunoon id Amerika Selatan tu Brazil, miampai 186 riong mogigion, mombontuk kiikiro 51% mantad koinsanani populasi Amerika Selatan.
Boros Rungus
Boros Rungus nopo nga Boros Austronesia id Sabah, Malaysia. Poinsuang o boros diti id raan Boros Tabai-Polinesia.
Nuludan Tinimungan
Smith (2017)
Nulud di Smith (2017) o boros Rungus tumanud kouludan id siriba:
Balto-SlavikBoros SlavikBoros Slavik TimurBoros RusiaSistem ponuatanHuruf CyrillicStatus nokoimagonBoros nokoimagonidRusia, Belarus, Kazakhstan, Kyrgyzstan, Kotinanan Pogun Poinsompuru, Crimea, Abkhazia, Ossetia Selatan, Transnistria, dan Gagauzia.TinoinadoAkademi Simbakuro RusiaKod borosISO 639-1ruISO 639-2rusISO 639-3rusPogun i momoguno boros Rusia.
Boros Rusia (  russkiy yazyk) nopo nga boros Slavik ii gunoon kogumuan momoboros. Boros diti nopo nga iso boros id bobos tagayo serakan maya sidtana' id Eurasia, bobos ginumu' momoboros id boros-boros Slav.
Boros Rusia nopo nga poinsuang id paganakan boros Indo-Eropah. Miampai id suang do paganakan boros Slav, boros Rusia nopo nga iso mantad tolu puruan tinimungan Slav kosilahon ii kakal po do pharo, ii suai nopo nga Belarus om Ukrainian.
Poomitanan-poomitanan poinsuat Slavonic kosilahon nopo nga mantad di hinotusan ko-10 om kalapas dii. Popotindohoi o boros Rusia do kogumuan struktur sintetic-infleksional Slavonic kosilahon dau om iso nopo hogot impohon Slavonic di koubasanan, boros Rusia i moden popokito iso stok tangkob boros sompomogunan noolos montok politik, simbakuro, om laguwagu. Sabaagi iso boros di kikapansalan politik di agayo ontok hinotusan ko-20, nosiliu o boros Rusia sabaagi iso boros di nokoimagon do PBB.
Boros Sama
Boros Sama nopo nga iso boros di gunoon do Tinaru Sama id Kepulauan Sulu, Filipina om nogi nakasarabk id piipiro kinoyonon id Indonesia, Malaysia miagal do Sulawesi Silaubaat, Sabah om Sarawak.
Boros Semai
Poia'on o Boros Semai id 17 o sikul tosiriba id Perak om Pahang, om iso sikul akawas id Perak, SMK Sri Tapah.
Iso nopo aspek oponsol id suang fonologi Semai nga pola reduplikasi ekspresif i au oulud, popokito kodolinan (penyalinan) au misampapaing mantad do tompok impohon reduplikasi dau no, om maya dii mombontuk putul boros tokoro.
Artikel nopo diti nga kiwaa simbol fonetik IPA. Sokiro aiso rendering support, kokito kou kanto do tanda ponguhatan, kupuk, toi ko' simbol suai om okon ko' aksara Unicode. Montok tapanai kointutunan kokomoi simbol IPA, intangai Kouhupan:IPA.
Boros Sepanyol nopo nga iso boros mantad Boros latin. Ogumu tulun id pomogunan timpu baino momoguno boros diti gama soboogian mantad do bagas penjelajahan om penjajahan tulun Sepanyol di laid. Nokoponuridong yolo ogumu pogun wagu om minonimpuun do kopomorintaan wagu id pogun di laid no noturidong.
Id siriba nopo nga piipiro poomitanan do kinoyonon i momoguno boros Sepanyol sabaagi boros oponsol:
Id Koibutan Amerika, Amerika Tengah, om id Kepulauan Karibia: Costa Rica, Cuba, Republik Dominika, Guatemala, Honduras, Mexico, Nicaragua, Panama, Puerto Rico, om El Salvador. Sundung do lobi ogumu tulun momoguno Boros Inggeris id suang pilumaagan id Mirika Sompuu, nga nosiliu o Boros Sepanyol sabaagi boros kumoduo di bobos ogumu momoguno id pogun diti.
Boros Simbong
Id pomonuhuan tokud, boros simbong (Inggilis: assembly language toi assembly noopo) nopo nga' it boros abasa tulun, di tosiriba' kopio, sontimbou mantad hisok pamot om i hisok osuau tulun i tosomok mantad koyuan tokud pointopot. Iti boros ponokudan okon nopo iso boros, nga' iso kawo do boros ponokudan. Tikid guang tokud (processor) haro dau sondii do boros simbong, tu' tikid yolo haro do langod ponuhuan (instruction set) poimbida'.
Baino nopo ti nga' okuri kopio guno do monokud id boros simbong tu' kogumuan ponimpung (compiler) kopoworun do tinokud boros simbong lobi awasi ko' i don tinunturu. Nga', iti au kasari otopot id pisuk do labus ponokudan koubasan, ugu id ponokudan montok kakamot asabi' hiza (time-sensitive).
Poomitanan
Siriba poomitanan do boros simbong RISC-V (pinosimban mantad ):
app_main:
	.equ GPIO_OUT_W1TS_REG, 0x60004008 ; 0x6000 don pangamping, 0x....4000 don GPIO, om 0x....,...C don GPIO_OUT_W1TS_REG
	.equ GPIO_ENABLE_REG, 0x60004024 ; Irad tuku saat
	.equ LED, 0b000100 ; Pomili dalat GPIO do LED id GPIO2 (D0)
	li t0, LED ; Pilio GPIO2 (D0 id gantai Seeed XIAO ESP32C3)
	li t1, GPIO_ENABLE_REG ; Pokuo nundar enable OUTPUT
	sw t0, 0(t1) ; Poopio gatang t0 id pagatadan di t1 - Poposuhu do noko-OUTPUT-enabled o GPIO2.
	li t1, GPIO_OUT_W1TS_REG ; Poopio pagatadan do SET GPIO (Komoyon do SET papakaas do gatang GPIO)
	li t0, LED
	sw t0, 0(t1) ; Posio LED
Hisok (code) diti pamasi do iso LED poingoput id dalat D0 do gantai pomorunan Seeed XIAO ESP32C3. Okito ngaai ponuhuan ugu li, om sw. Duo ponuhuan diti nopo nga' poimagon id songiyo RISC-V. Lobi pinotomod, i ponuhuan sw (koinibaan: store word) nopo nga pointomod id koruhango' RV32I/RV64I.
Okito nogi i tinudu (directive) .equ ii guno nopo popokomoi do togom.
Id C
Apakai nogi boros simbong id suang do hisok C. Poomitanan id siriba' popoili 1 mantad src kumaa dst om poporuhang nogi 1 id dst. Iti nopo nga' roitan do simbong suangtuku toi inline assembly.
int src = 1;
int dst;
asm ("mov %1, %0"
 "add $1, %0"
 : "=r" (dst)
 : "r" (src));
printf("%d", dst);
Kogunoon
Ogumu pamot onibo sundu mamakai do boros simbong tu' au kabagal o sundu do monokodung boros akaas timbou. Somoonu, apakai nogi boros simbong poposiau do nunu katandaan, irad montok pongumbangan pandu dontuntuu (digital signal processing). Nung haro doliwan (hardware) pinotomod i lobi osiau do mongintob katandaan poimbida', somoonu lobi osiau i boros simbong gunoon moniton boros lobi akaas timbou.
Southern Thailand and the Cocos Isl., where other varieties of Malay are spoken
momooboros Indonesi
Momooboros do variasi Malaysia id Langkawi
Songulun kusai momoros Malayu Kedah
Boros Tabai toi Boros Malayu (Boros Tabai: Boros Tabai) nopo nga iso mantad Boros Tabai-Polinesia id siriba booyungan boros Austronesia, ii no boros poimbida' id Brunei, Indonesia, Malaysia om Singapura, om gunoon id Timor Leste om nogi soboogian katanaan id Kemboja, Filipina om Thailand. Ginumu nopo moomomoguno boros Tabai nga' kaampai no lobi mantad 290 riong momoboros (soginumu 260 riong momoguno Boros Indonesia) kadarapas koiyonon maritim Asia Silaubaat.
Tamil nopo nga boros klasik om iso mantad boros toponsol id suang booyungan boros Dravidian. Gunoon do bangsa Tamil id India selatan om Sri Lanka, gunoon nogi o Boros Tamil do komuniti okoro id pogun suai. Gisom nopo toun 1996, nosiliu o boros diti sabaagi boros ko-18 bobos ogumu momoguno id pomogunan, miampai ginumu moomomoguno nopo nga kolobi 74 riong tulun.
Boros Tartu (Estonian: tartu keel) nopo nga iso kawo dialek Kabaatan Estonia i gunoon id Estonia, pointoning kakadayan Tartu. Kiwaa piagalan dii miampai dialek Mulgi, loolobi varian Tarvastu om Helme. Tumanud nawayaan, miampai do Vro koibutan, nosiliu o dialek diti impohon montok boros kesusasteraan Kabaatan Estonia.
Kopomogunoon
Id suang bancian Estonia toun 2011, soginumu 4109 tulun i pinoruput do momoguno boros Tartu, om tumanud 2021 census soginumu 17310 tulun momoguno boros diti.
Nokoinuntu o boros Tartu ontok hinotusan ko-17 nga merosot gisom toun 2000-an. Ginumu nopo moomomoguno dau nga nokoingkawas mantad di, nga kogumuon nopo di momoguno nga komolohingan, om okuri nogi media id suang boros Tartu. Goos manampasi boros Tartu nopo nga nga au songkuro agaras pibagalon do goos manampasi boros Seto, Mulgi, om Vro.
KesusasteraanKoleksi di Jakob Hurt, "Eesti mtteloo" nopo nga kisuang do kaajalan-kaajalan disio id suang dialek Rngu mantad boros Tartu. Id suang kesusasteraan moden, Mats Traat nopo nga monunuat toponsol i momoguno boros Tartu.
Boros Tatana
Tatana (Tatanaq) nopo nga iso kawo boros i gunoon id Sabah, Malaysia. Gama do ponoriukan di okuri, apangkal do papatantu kulom minog do onuan o boros Tatana do kategori sondii toi ko' sabaagi variasi do Bisaya tumanud 90% komilorotion linguistik miampai etnik Bisaya i mionit id Sabah. Ii nopo moboros boros Tatana nga popointutun tinan sondii sabaagi subtinimungan do tulun Dusun id Borneo. Tumanud di Jason Lobel (2013:360), Tatana (miampai do boros Papar) nopo nga boros Murutik om okon ko' boros Dusunik.
Boros Tombonuwo (Tambonuo) nopo nga iso kawo boros Paitanik id booyungan boros Austronesia i gunoon doid watas Pitas om Labuk Sugut id kotonobon laut Sabah, Malaysia.
Boros Turki (Trke) nopo nga iso mantad ogumu boros id sahau do Turkik i gunoon poinsandad id Turki, Cyprus, Bulgaria, Yunani om pogun-pogun suai i nokoumbal nokosuang id pomorintaan do Empayar Uthmaniyah, om nogi piipiro riong emigran id suang Koisa'an Eropah. AU oilaan kopio ginumu moomomoros sandad do boros diti tu okuri data kokomoi boros minoriti mantad Turki. umanud rajah mantad 60 riong i gunoon do hiti, Turki nopo nga boros tina kumaai 80% populasi Turkish, miampai Boros Kurdi sabaagi i bobos ogumu. Sundung do ingkaa, majoriti nopo mantad minoriti linguistik id Turki nga dwiboros, momoguno Turki sabaagi boros koduo.
Pomboogian
Boros Turki kohompit id sa'au do paganakan boros Turkik, lobi-lobi po id sub-tinimungan Boros Oghuz. Maya koilaan sandad, Boros Turki kiwaa korotian di akawas miampai do boros-boros suai id sub-tinimungan boros Oghuz miagal ko boros Azerbaijan, Turkmen om Gagauz. 40% mantad momoros boros Turkik nopo nga momoguno so boros Turki .
Boros-boros Turkik nogi nga nokoumbal nikalas id siriba do boros-boros Altaik, nga baino, tinimungan boros diti au no di torimoon.
Nawayaan
Boros-boros Oghuz, kohompit no oo boros Turki nopo nga boros di noigitan do tulun-tulun mantad Empayar Saljuk om Turki Oghuz id Anatolia hiza hinotusan ko-11 . Koinlaaban do agama silam miampai kohimaganan boros Turki id Empayar Saljuk om Kekhanan Kara-Khanid minaganu do borosmantad boros Arab om boros Parsi sabaagi boros noolos.
Hiza Tontok Empayar Uthmaniyah, duo kawo boros Turki nokoimbulai, iri no tu boros Turki montok tinimungan sawat om sastera, ii ointutunan sabaagai boros Turki Utmaniyah om nogi haro boros Turki montok tulun ginumuan iri no tu kaba Trke ("boros Turki kasar"). Boros Turki sawat, kiwaa tinimungan hogot toi koi komoiboros di narahung do boros Arab om Parsi gisom au orotian do tinimungan siriba. Kaba Trke nopo nga kiwaa komoiboros di naanu mantad boros sandad do boros Turki om nosili sabaagi impohon do komoiboros boros Turki Moden.
Boros Kuno nopo nga mantad do tontok i oroitan do kuno. Aiso kriteria rasmi montok do boros kuno, nga kiwaa konvensyen tradisional montok manantu do "kuno" ii no boros-boros i nokoimbulai pogulu hinotusan ko-5. Puru boros Linguist Roger Woodward nopo nga minomboros do "nunu nopo kanto i mogowit pisuayan id boros kuno nga kopurimanan toko do alaid ii napasi mantad ko tongoulun i nosiliu roromu intim jiwa".
Miampai definisi diti, guasan diti kosuang boros di naakun mantad tontok purba suang katayadan boros mantad koukunan monuat kumoiso, om pinointalang suang linguistik nawayaan, om khusus montok boros-boros kuno klasik, miagal boros Tamil, boros Yunani Kuno, boros Ibrani, Parsi di talaid, Avestan, Parsi Tengah, boros Sanskrit, boros China, boros Latin, Boros Arab. Guasan diti milo nogi kosuang do boros klasik om mogisusuai boros di nopunso no.
Boros maan nopo nga boros (sobohogiaan mantad pason) id suang do sintaksis paparamit do gura (mambasa, mimpanau, manangkus, balajal), aantakan (kaantaakan, dumadi) toi ko' aantakan dumadi (jadi, nokoulai, mingkakat). Suang pongintalangan do boros Inggilis, bontuk tuwou, miampai toi ko' poinsuai zarah kumaa, nopo nga infinitif. Id suang ogumu boros, boros maan sinimbanan (sinimbanan id suang bontuk) montok mengekod apatat, sabab, mood om rolou. Boros maan nogi doti' kaakun miampai tulun, dusai (gender) toi ko' ginumu' piipiro banta dau, irad subjek toi ko' objek dau. Haro i boros maan: kaampayat, montok popokito do gura daamot pinapanau hiza darapas, montok popokito do isoiso tindakan minaan timpu dumontol, montok popokito tindakan i mangan wonsoion.
Bosou
Bosou, iso taakanon di ointutunan id piolitan tinaru Kadazan-Dusun om Murut id Sabah. Ointutunan nogi sabaagi iso taakanon koubasanan mantad pogun Sabah. Bosou nopo diti nga' kaagal-agal do perkasam toi ko' jeruk. Koubasan, bosou diti nopo nga' sabaagi do pongukab louson. Taakanon diti milo nogi posodia'on momoguno do tonsi (paus, bakas (non-halal)), sada' (turongou, rokot, saraii', lumpis) om haro nogi momoguno kinotuon (pohuo', tuhau, layo, nangko, sangop, langgayung, hobung/soko).
Kiwaa mogikaakawo ngaran do taakanon diti id mogisuusuai kinoyonon miagal do nonsom, sambaat, kinaraatan, gagau, om tinamba (id Ranau). 
Laang Do Momonsoi (montok 1 kaakanan).
Kakamot mogonsok:
Sada' (turongou) - 4 (Tumanud do kosionuan di momomonsoi)
Pangi - 3 (kakamot di tapangkal montok poposodia Bosou om mooi do mongilag nansakan mantad rumaag)
Takano
Tusi
Kinotuan (soko, tuhau)
Id siriba nopo nga' ralan poingkuro do momonsoi bosou diti;
Giuhon sada' miampai takano om tusi.
Lapakon o pangi momoguno do pais montok mongongoi tonsi do pangi.
Poroloton o pangi id giniu sada om takano.
Poroloton o kinotuon di pinili tumanud korohian sondii miagal do nangko, paranggi tomulok om tuhau montok manamba roso. (milo nogi momoguno do tiwak togutui.
Pilangatan diti nopo nga' poopion id paayanan (koubasan nopo nga' kakanan tokoro) om somponon miampai oogot solinaid sominggu toi ko' gisom do oonsok kopio, pogulu do akanon. Sokiro takano di gunoon nopo nga' kino'onsoko, nuru do andadon gisom kosogit. Koubasan nopo, poopion o bosou diti id pinayanan di opitat kopio sompom om amu osuag do tongus. Milo poopion o bosou solinaid 6 tulan gisom sontoun sokiro olumis o poopian. Soira oonsok o Bosou, milo nogi akanon nopo toi ko' onsokon kaagu pogulu do akanon miampai takano.
Tua' pangi nopo nga' roromu momosou di apangkal montok mongilak do ounos om koutong, onuon o tonsi miampai monumbuk do isirong tua' gisom oukab.
Poopian om kopotoundaan
Koubasan nopo, poopion o bosou id paayanan di amu osuang do tongus tu' osingud kopio ta'au, om iti nogi nga' montok mongilag do langau om kulat do monosomu bosou diti. Bosou diti nopo nga' insaru poopion id tawadak di sinimpon do sopilut. Poopian koubasanan suai miagal do kakanan, nga' dondo nosimbanan no kumaa lalapatan polositik om butul kaca. Koubasan poopion o bosou diti solinaid do limo gisom turu tadau pogulu milo do akanon.
Milo akanon tomod toi ko' onsokon o bosou pogulu do akanon. Koubasan nopo, onsokon o bosou montok managak do ta'au om montok momoruhang do roso. Bawang, lado om roromu suai milo poruhangon montok momoruhang do roso pogulu do akanon miampai takano om kinootuan, miagal nogi do budu om tempoyak.
Boyon id kabaatan Afrika
Boyon tondu mangakan do boyon kusai (California)
Boyon id kayu Gum (Australia)
Boyon (Melbourne, Australia)
Paramantis prasina okito orohian do Wikipedia
Boyon monginlumis do tinan
Boyon mangakan do langau (New Zealand)
Boyon id India
Boyon id puun kayu Eucalyptus
Boyon id raspberi
Boyon omulok (Texas)
Boyon China (Georgia)
Boyon id Malaysia
Braille nopo nga iso sistem ponuatan i momoguno teknik kinamaan om gunoon montok tulun di amu kokito. Sistem diti winorun di Louis Braille i nonggo isio nopo ti nga songulun tulun Perancis. Nokohompit isio do iso koligaganan om kosiliu nodi isio songulun bolou mantad di tokoro po. Soira do nokorikot umul dau 15, minaan disio simbanai ponuatan soudor montok do popouhan i tongo soudor do mambasa soira do otuong. Pinungaranan iti sabaagi do sistom Braille. Mulong do ingkaa, hiza di nopo nga ingga po o pimato W id Braille diti.
Pimato Braille
Braille nopo diti nga' mantad sel ii haro 6 titik poingimbulai om noonuan do numbul miagal id gambal:
om kohinoon toi ko' aiso titik dii manahak kod montok simbol dii. Pimato Braille Boros Tabai nopo nga' osomok no kopiagal miampai do kod huruf Braille Inggeris. Hogot, simbol (miagal do tanda kotigagan om tanda pongudio), piipiro hogot om putul boros milo onuon miampai mitilombus. Poomitanan nopo nga' hogot tulun ii numaa niba'ai kumaa org (orang id suang do Boros Tabai). Iti nopo nga' moi do kaanu inggumuan o buuk-buuk Braille diti miampai lobi onipis. 
Simbol Braille nogi nga' noinggumuan gisom milo gunoon montok mambasa nuut tuunion om matematik. Dondo, nosimbanan no Braille miampai momoruhang duo po kawagu titik poposiliu do Braille diti nopo nga' haro no 8 kod titik. Iti popouhan do mamambasa Braille do mongilo pimato dii nopo nga' id bontuk agayo toi ko' okoro. Suai ko' iri, ponimbanan diti popomilo do pimato-pimato ASCII pokitonon om pilangatan 8 titik diti noekod id suang do standard Unicode.
Milo nogi poosilon o Braille momoguno do watu loh ( slate) om stilus ( stylus ) hinonggo titik dii kaasil mantad tolikud bolikan kalatas, monuat miampai timot soromin, momoguno longon toi ko' momoguno misin taip Braille ii otutunan sabaagi do Perkins Brailler. Milo nogi poosilon o Braille diti momoguno misin cetak Braille i pinioput miampai komputer. 
Pimato Braille id butang lif montok monguhup do tulun bolou.
Simbol-simbol Braille nopo nga' miagal id siriba:
GovernmentFederal Presidential republicPresident Lula da SilvaVice President Geraldo AlckminPresident of theChamber of Deputies Arthur LiraPresident of the Federal Senate Rodrigo PachecoPresident of theSupreme Federal Court Lus Roberto Barroso
Kotinanan perundanganNational CongressUpper houseFederal SenateLower houseChamber of DeputiesIndependencefrom PortugalDeclared 7 Manom 1822Recognized 29 Magus 1825Republic 15 Milau 1889Current constitution 5 Gumas 1988
AreaTotal8,515,767km2 (3,287,956sqmi) (ko-5) Waig (%)0.65Population2022census 203,062,512Density25/km2 (64.7/sqmi) (ko-193)GDP(PPP)2023estimateTotal $4.101 trillion (ko-8)Per kapita $20,079 (ko-78)GDP(nominal)2023estimateGinumu $2.126 trillion (ko-9)Per kapita $10,412 (ko-78)Gini(2020)48.9highHDI(2022)0.754highko-87Mato tusinBrazilian real (R$) (BRL)Zon timpuUTC2 to 5 (BRT)DST is not observed.Date formatdd/mm/yyyy (CE)Driving siderightCalling code+55Kod ISO 3166BRInternet TLD.br
Brazil miampai do ngaran rasmi Republik Pisompuruan Brazil, nopo nga iso pogun i bobos tagayo id Amerika Selatan om nogi pogun kolimo bobos tagayo id pomogunan, miampai linaab sidtana' om ginumu linaab miampai lobi 190 riong tulun mogiigiyon. Brazil nopo nga momoguno boros Portugis id bonua Amerika om bobos tagayo id pomogunan. 
Nokoontok id pialatan do Rahat Atlantik id kosilahon, haro garit disan laut do Brazil soninaru lobi ko' 7,491km (4,655mi). Miolit o Brazil miampai Venezuela, Guyana, Suriname Guiana Perancis (iso kinoyonon id siriba do Perancis) id Koibutan; Colombiaid koibutan kotonobon; Bolivia om Peru id kotonobon; Argentina om Paraguay id kabaatan kotonobon, om Uruguay id kabaatan. Brazil nogi nga' nogonop miampai piipiro kepulauan, miagal do Fernando de Noronha, Atol Rocas, Batuan Saint Peter om Paul, om Trindade dan Martim Vaz. Miwolit o Brazil miampai somok toinsanan do pogun id Amerika Selatan, nga' amu id Ecuador om Chile.
Nokoumbal o Brazil pinorinta do Portugal maamaso kinorikatan di Pedro lvares Cabral di toun 1500 gisom toun 1815, om nokoingkawas sinumiliu do Karajaan Bersatu miampai Portugal om Algarves. Pikagasan kolonial dii nokoluhoi di toun 1808, soira ibu negara Pogun Kiraja Portugal pinoundaliu mantad Lisbon kumaa Rio de Janeiro, gama do sinangod do Napoleon o Portugal. Kagabasan Brazil mantad Portugal naanu di toun 1822. Id kotimpuunon, nimpohon sabaagi do Empayar Brazil, pogun diti nokosiliu sabaagi republik di toun 1889, nga' sistom porundangan dwidewan, dondo otutunan sabaagi do Kongres, noimpohon di toun 1824, soira perlembagaan kumoiso pogun diti noratifikasi. Perlembagaan dinondo manahak rati do Brazil sabaagi iso Republik Pisompuruan. Porsekutuan diti nobontuk mantad do koisaan Wilayah Pisompuruan, 26 Pogun, om 5,564 Kawasan Perbandaran.
Kobodian Brazil nopo nga' kobodian kawalu agayo id gana do KDNK om koturu bobos tagayi id gana do pariti kuasa beli. Brazil nopo nga' iso kobodian apangkal id pomogunan di koburu kopio mingkakat. Miampai ponginwoguan do kobodian, nakaanu o pogun diti pongiktirafan sompomogunan. Brazilnogi nga' iso pogun di minongimpohon so Kotinanan Pogun Poinsompuru, G-20, CPLP, Kesatuan Latin, Pertubuhan Negara Ibero-Amerika, Mercosul om Kesatuan Negara Amerika Selatan, om iso pogun BRIC. Brazil nogi nga' nosiliu do iso kinoyonon miampai mogikaakawo tayam tolias, winoun posorili, om toun winoun i ogumu do mogikaakawo habitat umoligan.
Tadon pomungaranan
Tadon ngaran do Brazil nopo nga au noilaan. Tumanud koubasanan, ngaran "Brazil" naanu mantad do kayu Brazil, iso guas balak i pinadagang do pelaut mantad koiyonon Brazil kumaa Eropah ontok hinotusan ko-16.
Brenda Marjorie Hale, Baroness Hale of Richmond, DBE, PC, FBA (nosusu ontok 31 Milatok 1945), nopo nga songulun hakim British i poingkaraja sabaagi Presiden of the Supreme Court of the United Kingdom mantad 2017 gisom kinopinsino' disido ontok di toun 2020. 
Ontok di toun 2004, minampayat isido do House of Lords sabaagi Lord of Appeal in Ordinary. Isido no songulun tondu di noonuan do jawatan dilo. Poingkaraja isido sabaagi do Tuan Undang-undang gisom do 2009 soira do minundali kumaa Supreme Court miampai Tuan Undang-undang suai totus mantad Akta Pembaharuan Perlembagaan 2005. Poingkaraja isido sabaagi Timbalan Presiden Padaha (kuut) Agung mantad 2013 gisom 2017.
Britney Spears
article nopo diti nga kokomoi Britney Spears. For album studio eponim pertama beliau, see Britney (album).
Britney SpearsBritney Spears masagan do monondig sinding dau i kiuhu do "Breathe on Me" di 5 Mikat 2009 did konsert kawalu dau; The Circus Starring Britney SpearsKinosusuonBritney Jean Spears (1981-12-02) Momuhau 2, 1981 (umul43)McComb, Mississippi, USAKalaja
Britney Jean Spears nopo nga songulun susuminding, monunuat sinding, susumayau om mominsingkono Amerika.Nosusu isido id McComb, Mississippi om nakagayo id Kentwood, Beliau dilahirkan di McComb, Louisiana, kinosusuon British. Nokoimbulai isido id siri soduontong, pogulu minanda tunturu miampai Jive Records ontok di toun 1997. Duo studio Spears, ...Baby One More Time (1999) om Oops!... I Did It Again (2000), nopo nga kinalantayon global om pinoposiliu disido do ahapakan di nointutunan potilombus hiza. Sinuku sabaagi "Puteri Pop Dunia", Spears nopo nga noilaan sabaagi ikon pop miampai mamarahung kinoingkokoton pop ahapakan ontok di tumohuri toun 1990-an om koimpuunon toun 2000an. 
Minanganu i Spears do tema i lobi nosukod om provokatif montok album kotolu om kaapat, Britney (2001) om In the Zone (2003), miampai momonsoi debut id pinsingkanaan kumoinsan montok filem Crossroads (2002). Tinanud do siri kobolingkangan sosondii om kowoowoyoon di au atantu i nakaanu pongimurian akawas media global, nakasau o pakarajaan disido pogulu pinoposoliwan album kolimo Blackout (2007) i lohowon nogi do album bobos tosonong disido. Kowoowoyoon di au atantu om kinosuangon disido id lamin pongusapan nokosiliu sabab do pinoiliu id siriba Konservatorship i kakal po gisom babaino. Nokotonduli isido id carta miampai sinding koonom om koturu, Circus (2008) om Femme Fatale (2011). Ontok di toun 2012, pinoluput di Forbes do i Spears nopo nga artis tondu di kikoonuan akawas miampai koonuan soginumu US$58 riong. Maamaso popointutun album kawalu om kosiam, Britney Jean (2013) om Glory (2016), minongimpuun i Spears do konsert residen solinaid apat toun, Britney: Piece of Me di Planet Hollywood, Las Vegas, Nevadaiso konsert residen miampai koonuan bobos ogumu maamaso tontok. Ontok di toun 2019, pinopoilo i Spears do tumingkod id pakarajaon disido om minangakun do pinosuang id longkod rehabilitasi kolidasan pomusarahan miampai sinansagan do konservator disido. Minanganu o padaha (kuut) kootuson montok popoindalan ponoriukan di lobi aralom.
Nakaanu i Spears do onom numbul koiso album id Billboard 200, pinopoili disio sabaagi artis tondu kotolu bobos tosonong solinaid timpu id carta dii. Limo single disido nakaanu kinoyonon kumoiso id carta Billboard Hot 100: "...Baby One More Time", "Womanizer", "3", "Hold it Against Me" om "S&M". Single suai, "Oops!... I Did it Again" om "Toxic" nakalantoi id kogumuan carta id taang sompomogunan. Miampai "3" om "Hold it Against Me", Spears nokosiliu sabaagi artis kumoduo kalapas di Mariah Carey id suang do nawayaan carta Billboard Hot 100 montok debut id kinoyonon kumoiso miampai duo sinding. Spears nogi nga' nakaanu piipiro pongiktirafan om anugerah, kohompit no Michael Jackson Video Vanguard Award turu Billboard Music Awards kohompit do Billboard Millenium Award; Gaa' Grammy; turu Rekod Dunia Guinness; onom MTV Video Music Awards, Gaa' Ikon id Gaa' Radio Disney om rombituon id Hollywood Walk of Fame.
Spears nopo nga' songulun pomuzik di alaku id pomogunan, om nakaanu pinopojual lobi do 150 riong rakaman poinggonop pogun. Persatuan Industri Rakaman Amerika (RIAA) pinopoili disido sabaagi artis tondu kawalu di alaku kopio id suang do nawayaan tuunion Amerika miampai pinopojual 33.6 riong album om 36.9 riong single id A.S.
Kinalantayon disido sabaagi mononondig pinoposuang disido id suang do piipiro gama pongiklanan om sokodung kiprofil takawas kohompit no jenama wongi sondii miampai di Elizabeth Arden miampai pomojualan di nokolobi US$1.5 riong di toun 2012. Nokosogulu nogi i Spears do sanarai selebriti bobos ihumon id intonit solinaid 12 toun, iso rekod kalapas nowonsoi o intonit.
Brittany Daniel
Brittany DanielDaniel id karamayan koundarangan L.A. Direct Magazine's 2007KinosusuonBrittany Ann Daniel (1976-03-17) Gomot 17, 1976 (umul48)Gainesville, Florida, U.S.PondidikanGainesville High SchoolKalajaMimingkonoTounmimparagat1989dinondoSawo
Adam Touni (m.2017)KoruhangKeenen Ivory Wayans (20072014)Tanak1KoobpinayanCynthia Daniel (twin sister)Cole Hauser (brother-in-law)
Brittany Ann Daniel (nosusu oontok Gomot 17, 1976) nopo nga songulun mimingkono' mantad Amerika. Yau nopo diti nga nointutunan sabaagi songulun mimingkono di abantug maya filem dau Wakefield maya Sweet Valley High (19941997), The Game (20062011; 20142015), Joe Dirt (2001), Joe Dirt 2: Beautiful Loser, White Chicks (2004), om Skyline (2010).
Nasrul Suhaimin Saifuddin toi ko' lobi ointutunan sabaagi Bront Palarae (nosusu ontok 27 Manom 1978) nopo nga songulun mimingkono, pengarah filem, monunuat om momuruan ababayan soduontong Malaysia. Minongimpuun i Bront memulakan do gama pinsingkanaan maya kono okoro id suang drama Mat Nor Kusyairi and the Velveboys (2001) om kono mongunguhup id suang Dengan Nama Cinta (2003), om sumusuhut nakaanu kono oponsol id suang Cinta Tsunami (2005). Minomonsoi isio koposolimbahan koiso id layar lebar maya kono pomoruhang id suang filem Lang Buana (2003), om nogi minsingkono id piipiro filem ointutunan I nokotorimo kookunan kritis kaampai no Castello om Tipah Tertipu The Movie (koduo-duo nopo dii nga ontok 2006), Anak Halal (2007), Kala Malam Bulan Mengambang (2008), V3 Samseng Jalanan om Belukar (2010), Ombak Rindu (2011), Bunohan om Jiwa Taiko (2012), PSIKO: Pencuri Hati (2013), Sejoli: Misi Cantas Cinta (2014) om Terbaik dari Langit (2014), Ola Bola (2016), Kau Takdirku (2017) dan MALBATT: Misi Bakara (2023).
Minongimpuun i Bront do gama sompomogunan ontok toun 2015 maya filem Jepun, Redemption Night, om sumusuhut nokoimbulai id suang filem Indonesia, Headshot (2016). Sabaagi krew filem, nakapaasil(mengarahk) isio piipiro filem kaampai no Kolumpo (2013) id nombo minomuru nogi isio sabaagi monunuat skrip om papalabus. Nakaanu i Bront do gaa' Mimingkono Kusai Bobos Abantug id suang Kono Oponsol id Festival Filem Malaysia ke-23 ontok 2010 maya piinsingkanaan disio di kibagas sabaagi penyiasat insurans id suang filem Belukar. Ontok Mahas 2018, minapatayad o Harian Metro disio sabaagi songulun mantad 10 mimingkono ointutunan i nalaanu kookunan id taang global. Aparagat nogi isio m ngaran sabaagi mimingkono id pogun sombol, Indonesia.
Pogun Brunei Darussalam nopo nga pogun tokoro i opuhawang miampai do towud tumau om gas i poingiliu id sampaping utara om pulou Borneo. Brunei nopo nga osorilian do Malaysia om Indonesia miampai duo boogian Brunei nopo nga opitongkiad id Malaysia ii nopo nga Boogian Limbang. Ngaran Borneo nopo nga naanu mantad do ngaran diti. Iti no sabab do di pogulu nopo nga, Brunei nopo nga kirahung om kikuasa do tagayo id pulou Borneo om nogi soboogian mantad gugusan kopulauan Filipina.
Otumbayaan o puru mononoriuk do kiwaa iso kopomorintaan suai pogulu noturidong o Kesultanan Tabai Brunei dinondo, i lohowon do tulun Cina sabaagi Po-ni. Nuut tulun Cina om tulun Arab popokito do nokoimbulai o kolunduan pataranan kuno id piolungan Bawang Brunei pogulu hinotusan ko-7 toi ko' ko-8. Nokoumbal o kolunduan nokopogulu diti do naanu empayar Srivijaya i poinlongkod id Sumatra pogulu hinotusan ko-9 Masihi om sumusuhut minonguasa Borneo koibutan om gugusan kepulauan Filipina. Nokoumbal nogi kolunduan diti nasaladan do Empayar Majapahit i poinlongkod id Pulou Jawa nga nakagabas om nokoguli kawagu sabaagi iso pogun di oponsol.
Songinan tua' naga
Tua' naga, mato naga toi ko' Pitaya nopo nga kawo susumuni do kaktus id salom tinimungan genus-genus Stenocereus om Selenicereus, id suang paganakan Cactaceae. Kawo spesies tua diti tonomon maya komersial id pogun Vietnam, Thailand om Taiwan, sundung po tu ingkaa, tua' diti tadon kopiipio dau id pogun Amerika Selatan.
Tua diti ointutunan sabaagi pitaya toi ko Kaew Mang Kron id Thailand, Honey Fruit toi ko Red Dragon Fruit id (Mirika Sompuu) om Paw Wong Fa Kor id China. 
Tonsi do tua' diti nopo nga opurak, aragang toi ko osohug miampai linso kiwotik do toitom i milo do akanon. Tekstur tonsi dau nopo nga miagal-agal do tua' Sadur, om roso dau nopo nga miagal-agal do tua' Kiwi. Tua' diti komilo dumadi roromu do salad tua'ua tu koula-ulaho dau di unik. 
Spesies Suai
Ngaran suai do tua' naga ointutunan sabaagi Pir Strawberi, Tua' Kaktus, Pitaya, Pitahaya, Kaktus Orkid. Haro duo spesies tua' diti di asaru tonomon maya komersial. I nopo nga Hylocereus Undatus (i kitonsi topurak) om Hylocereus Polyrhizus (i kitonsi taragang). Spesies i au kopio otutunan nopo nga lohowon sabaagi Seleniereus Megalanthus i kitonsi topurak om kikulit tosilou.
Tusak Tua' Naga
Tusak
Tusak tua' naga papaasil do taau di owongi i kagayat do songongi om pungit i kiguno sabaagi agen pendebungaan. Tusak diti mungkalad id timpu sontuong no om kalapas minsusuab au no poinralad. Kawo kaktus diti nopo nga abaal do popoopi waig. Iri no sabab do tua' naga diti haro 80% waig, suai ko haro vitamin C i togumu mantad ko' i tua' sadur om epal. 
Zat Takaanon
Zat suai id suang do tua' naga nopo nga serat, kalsium, zat besi om fosforus di poimponu i kiguno do monguhup momolingos toruruol raha takawas toi ko' hipertensi . Tua' naga i kitonsi taragang nopo nga osonong montok monguhup poposonong do mato tu' haro o karotenoid dau di takawas. Fitokimia salom tua' dau dii, nogi nga noilaan monguhup poposiriba do risiko oonong kanser. 
Industri tua'ua id pogun suai momoguno tua' naga salom kapamansayan wain. Suai ko tua', i tusak om guas tua' naga mantad spesies Selenicereus Grandiflorus, gunoon salom kapamansayan tubat i manahak bagas di tosonong kumaa salur raha' koronari om popounsub do kalantasan koturugan raha' di tosonong salom tinan.
Tua' Naga Taragang (Hylocereus undatus)
Tua' naga Costa Rica (Hylocereus costaricensis)
Tonsi tua' naga taragang
Tua' naga id sakai do suat abal
Tua' Naga Tosilou (Hylocereus megalanthus)
Tua' Naga Merah Jambu
Tua' naga noorib kiwotik taragang om topurak
Budakeling nopo nga walai do komuniti Shiva-Buddhist, mantad di kiikiro hinotusan ko-15 om walai kumaa ogumu o mongungudar. Id siriba nopo diti nga piipiro kinoyonon podtuongisan i milo tombuluyon id Kampung Budakeling:
Mongungudar emas om perak tradisional
Mongungudar besi tradisional
Kokitanan tadau tumonob id nulu
Parai sulup
Ngusaba Dalem id Pura Dalem Budakeling om Pura Dalem Saren (milo mintong do ogumu sayau koubasanan)
Ababayan Ter-teran toi ko' Terteran
Bukakak nopo nga linukisan di kotompuirak toi linukisan di awu kowoyo do kouroson do isai nopo, Bukakak doun Dusun do nointutunan nopo nga rinoitan do Langkawit tu iri no bukakak di asaru do polukis di momo-molukis.
Bulantrisna Djelantik
Ayu Bulantrisna Djelantik (8 Manom 1947  24 Mansak 2021) nopo nga songulun Susumayau Bali tradisional Indonesia kiraha Belanda, tulun abaal do ENT om lungkitas id fakulti pongusapan id Universiti Padjadjaran.
Koposion pogulu om ponudukan
Nosusu i Bulantrisna sabaagi tanak koiso mantad limo mogiobpinai, fom molohing nopo diolo nga kiraha Bali-Beelanda ii no Dr. A.A. Made Djelantik om Astri Henriette Zwart. Tapa nopo disido nga tanak di I Gusti Bagus Jelantik, raja do Karangasem Regency. Tama nopo disido nga tanak do gompomorun (designer) ointutunan do Belanda i Piet Zwart, i monokodung do gura De Stijl. Tapa nodo di Bulantrisna nga sumikul id Netherlands maamaso kaantakan Kobolingkaangan Kagabasan Indonesia, om hilo no isio nokoruba di sawo dau. Sabaagi tulun abaal id malariologi WHO om luguan Jabatan Kolidasan Bali, nakakaraja i Dr. Djelantik id ogumu kinoyonon pointongkop Indonesia om labus pogun.
Ginumayo i Bulantrisna id Bali, id nombo minomolohou o tapa dau tulun di abaal doid sayau koubasanan montok mongia' sayau klasik Bali kumaa diolo mogiobpinai. Sumusuhut, minongoput isido ponginabasan id gana pongusapan hilo id Bandung, Indonesia, om nakakalaja sabaagi dokutul om poingion id labus pogun solinaid piipiro toun kohompit no hilo Mirika Sompuu.
Ginumuli kawagu isido id Indonesia kalapas apat toun id labus pogun om mogigion hilo Bandung. Mongia' isido id Fakulti do Pongusapan, Unoversiti Padjadjaran, om kumaraja sabaagi songulun otolaryngologist. Bulantrisna nogi nga ponorikohon do Persatuan Pendengaran Bunyi Asia Silaubaat.
Minonuridong i Bulantrisna do studio sayau i pinungaranan do Bengkel Tari Ayu Bulan (Ayu Bulan's Dance Workshop), i kakal po aparagat do popoindalan bengkel om momonsoi kosolimbahan id Indonesia om ogumu po pogun suai. Koubasanan nopo nga poposolimbou isido sayau legong klasik miampai tinimungan susumayau dau i poinladsong id Jakarta. Miuhup nogi isio momonsoi koreografi miampai tulun suai, miagal di Retno Maruti, tulun abaal montok sayau Jawa klasik.
Suai ko' sayau, monokodung nogi i Bulantrisna do filim Indonesia om kapamansayan filim miampai Balitaksu Foundation, om nogi papalabus do inus om sastera tangaanak miampai Saritaksu Publications.
Koposion
Minidu pogun i Bulantrisna ontok 24 Mansak 2021, gama do kanser pankreas.
Bumiputera (Haing Tana')
Kointayadan Ranzat Haing Tana' Malaysia
Haing Tana' Sabah
Haing Tana' Sarawak
Bunga Citra Lestari (nosusu ontok 22 Gomot 1983), Ointutunan nogi sabaagi BCL, isido nopo nga songulun susuminding om mimingkono tondu Indonesia. Pinotimpuun o gama dau ontok toun 1997, ointutunan isido miampai sinding-sinding genre POP dau miagal ko' sinding "Cinta Pertama", "Ingkar" om "Menghapus Jejakmu" i miampot duo di Ariel Noah om nogi sinteron Bayu Cinta Luna.
Koposion pogulu
Nosusu isido id Jakarta maya pisasawaan di Muchlis Rusli om Emmy Syarif. Naawi di BCL o timpu susumikul dau id Lhokseumawe Nanggroe Aceh Darussalam.
Nosiliu o sinding popular dai i kiuhu do "Sunny" sabaagi muzik tema montok Filem Cinta Pertama. Nokoumbal yau miampot suminding miampai di PAS Band om iri no timpuunon do gama dau id gana do muzik.
Drama lipur lara di suai i noumbalan dau do mingkonon nopo nga Bukan Perempuan Biasa, ABG om Senandung Masa Puber.
Mimparagat nogi isido id gana do muzik. Sinding dau nopo i koumbal do popular nga "Aku Tak Mau Sendiri". Ontok toun 2006, nakaasil i Bunga Citra Lestari do album Cinta Pertama, om sumusuhut nopo album Tentang Kamu ontok toun 2008. Album sumusuhut nopo nga album The Best Of BCL i pinaasil ontok toun 2013 om sumusuhut nopo nga album Hit Singles And More ontok toun 2015.
Sinding Cinta Pertama (Sunny) sabaagi tuni latar Filem Cinta Pertama pinoposiliu ngaran di Bunga Citra Lestari do nointutunan kopio. Iman-imanon di Bunga Citra sumiliu do susuminding nagampot maya sinding winonsoi di Dewiq diti. Loolobi no soira nakadagang o album solo perdana dau soginumu do 75 riong solinaid do timpu duo minggu no.
Montok nopo di Bunga Citra, okon ko osonong mamagampot iman-imanon dau sabaagi susuminding om nogi sabaagi mimingkono drama lipur lara. Ogumu ahal di nuru do polubukon do tanak tondu di Muchlis Rusli om Emmy Syarif montok papaasil album Cinta Pertama solo dau, kaampai no mogititimung miampai paganakan.
Pinopointalang di sumandak i oubas lohowon do Unge diti kokomoi tumopot yau sabaagi susuminding, om amu dau podulion do anggapan sumandak kampung, tu yau lobi intutunan sabaagi mimingkono drama lipur lara komulakan mantad ko' songulun susuminding. Roitan nopo piipiro kono' dau id drama lipur lara Senandung Masa Puber, Dari Temen Jadi Demen, ABG, Penjaga Hati, poposiliu sumandak di orohian mananrasuk do tank top om seluar hipster diti ointutunan do ginumuan.
Angkab di Unge sabaagi susuminding nga apatut do silihon sabaagi poomitanan, tu suang goos dau do monginsonong do rolou, minongoi yau pinluda do vokal miampai di Elfa Secioria ontok masagan po yau poindopitor sabaagi mokiikinobos Trisakti jurusan Manajemen pogulu do suminuang id studio rakaman, om poposiliu vokal dau do matang.
Ointutunan nogi mimingkono diti do penampilan dau miampai di Ari Lasso maya kalantaion Aku dan Dirimu id suang album The Best of Ari Lasso.
Koposion peribadi
Ngaran disido milo podolinon sabaagi "timot bunga abadi". Ointutunan nogi isido sabaagi BCL.
Suminawo i Bunga Citra miampai di Ashraf Sinclair, songulun mimingkono Malaysia ontok 8 Milau 2008. Karamayan pisasawaan dau nopo nga bobos di poingharo-haro om pinoindalan id duo pogun, Indonesia om Malaysia. Kalapas do suminawo yolo, mingkono i Bunga Citra om Ashraf Sinclair id suang filem di miagal, ii nopo nga Saus Kacang. Haro o tanak kumoiso diolo ontok pintangaan Manom pinungaranan do Noah Sinclair.
Noiduan ginawo i Ashraf Sinclair ontok 18 Mansak 2020 sabab do toruol tuundundu id Jakarata, Indonesia.
Bungkau nopo nga kakamot tuunion koubasanan tulun tinaru Kadazandusun id Sabah. 
Kopointutunan
Bungkau winonsoi mantad kayu Polod om Lampakid. Ponompon nopo nga winonsoi mantad poring. Winonsoi o tinan mantad kulit labus piasau i roitan do Polod. Gunoon bungkau diti sabaagi kakamot tuunion pongoruhang soira pomoinan miampai kakamot tuunion koubasanan suai miagal do sompoton. Pomoinan tuunion diti do tinaru Kadazandusun id Sabah montok kosolimbahan suminding om sumayau. Suai ko ii, pomoinan nogi kakamot tuunion diti sabaagi pomolihis sosondii, tinimungan toi ko' mananud do sayau. 
Laang mamain
Pomoinan kakamot tuunion diti miampai popoiliu kakamot tuunion id kabang om popogogor do tompok kakamot tuunion momoguno tunturu golohing.
Burrito nopo nga iso mantad taakanon Mexico. Taakanon nopo diti nga osiliu mantad do tortilla gandum ii sinuangan miampai do suang di mogikaakawo kawo daging miagal ko daging sapi toi ko' manuk. Kosoruan daging-daging di noonsok nopo nga id sawat om gulungon miampai do tortilla ditinu. Id Mirika Sompuu, kisuang o burrito miampai mogikaakawo miagal ko takano, kacang merah, kubis, tomato, sos salsa, guacamole, keju om krim toonsom om ginayo nopo burrito nga lobi agayo. Tortilla gandum ii kosoruan luguon nopo nga polosuon toruhai gisom kolomok om asanang do gulungon.
burrito, id boros Sepanyol, nopo nga kirati do "keldai tokoro". Pinomungaranan iti tu bontuk pompod tortilla gandum ii ginulung miagal ko tolingo keledaii toi ko' miagal do payanan di asaru owiton do keldai id Amerika Selatan.
Bursa
Bursa (pamarait Turki:) nopo nga iso kakadaian id kotonobon rahat Anatolia, hilo id Marmara, Turki. Iti nopo nga kakadaian di kaapat bobos akawas o pongingiyonon om iso kakadaia longkod metropolitan om kopolobusan id Turki. Kakadaian idi nopo nga longkod kotoinaan montokwatas Bursa.
Buru-buru
Pogisusuaian do buru-buru
Buru-buru nopo nga mongingiyon hiti id pomogunan. Poimpasi om gumayo maya do pangakan-ngakan. Buru-buru nopo nga kaampai no di tokoro toi iso sil kumaa di tangagayo toi ogumu sil.
Pomisuaian do buru-buru milo nogi do intaan maya do pangangakan diolo.
Buru-buru mangakan do susumuni roitan do mongkokotop.
Buru-buru mangakan do tonsi roitan do mangkahata.
Buru-buru mangakan do susumuni om tonsi roitan do mangkaakanon.
Buru-buru mangakan do tongokilau roitan do mongkikilau.
Buru-buru kitulang likud
Haro buru-buru do roitan do bangkatan, poingiyon id Bonio.
Buru-buru ingaa tulang
Bomboron, tataru, tonggiluang kaampai id buru-buru ingaa tulang.
Busung Biu, Buleleng
Busung Biu nopo nga watas (kecamatan) id regensi do Buleleng id koibutan do Bali, Indonesia. Aktif kopio o kolunduan Bali id watas diti montok popoingkawas pioputan do kampung diti om nagatangan di 11 Ngiop 2007, id kampung Umejero.
Busy Philipps
Elizabeth Jean "Busy" Philipps (nosusu oontok Mahas 25, 1979) nopo nga songulun mimingkono' mantad Amerika. Yau nopo diti nga nointutunan sabaagi songulun mimingkono di abantug maya filem dau, Freaks and Geeks (19992000), Dawson's Creek (20012003), om ER (20062007), Cougar Town (20092015). Nakaanu nogi yau do gaa sabaagi "Critics' Choice Television Award for Best Supporting Actress in a Comedy Series".
Butod
Rhynchophorus ferrugineus(Guillaume-Antoine Olivier, 1790)
Butod toi ko' ngaran saintifik Rhynchoporus ferrugineud nopo nga iso kawo songongi di poimpasi Maya ogumu mantad India gisom Sauwa id kinoyonon Asia tropika. Butod poimpasi suang watang mogisusuai puun poinsuang no puun piasau, bogung om rumbio I'd nonggo watang diti posilihon walai montok butod mangakan tonsi watang om papaasil luang aralom do 6 mito. Songongi diti nopo nga tayam poporumbak om kaanu manahak toruol kumaa kogumuan tonomon Palma miagal do piasau mamau om Kurma.
Id piipiro kinoyonon Nusantara kohompit no Indonesia om Malaysia, butod ointutunan sabaagi taakanon di opoto.
Woyo
Songongi diti kiwaa turugan koposion di au owonsoi id puun suai, suai ko suang puun kawo Palma. Adsa o tontolu id suang timpu 2-3 tadau mogowit kumaa:
larva (solinaid 41 - 78 tadau): anaru 5 cm om laab 2 cm miampai munung di kikitin om tulun kiwotik sokulit om upurak osisilou namot kaadsa nogi, nga nung agagayo no kosiliu wotik sokulit osisilou. Solinaid diri, mangakan larva diti tonsi watang di omulok po.
Kurudu (solinaid 15-27 tadau): ninaru 6 cm om linaab 3 cm, owonsoi mantad fiber puun tinoyonon.
Otuo: kiwotik opurak nga maid laid kosimban wotik sumuliu sokulit om anaru 3.5 cm om laab 1.5 cm.
Kogunoon
Sabaagi taakanon
Tinaru id Sabah kiwaa laang sondii montok manganu butod I'd watang rumbio toi ko' polod di hatadan montok tionon mongontolu, laang diti manganu timpu solinaid sowulan toi ko' lobi. Watang di ogumu butod ointutunan maya mokinongou - butod papaasil tuni namot mangakan watang polod - toi ko' haro indung tumulud posorili kinoyon dii.
uuk nopo nga kapingan do kalatas ii kisuat om somonu nopo nga kigambal ii piisoon kumaa do unit. Id suang simbakuro kopustakaan nopo nga, ointutunan o buuk diti sabaagi do monograf montok popisuai miampai do terbitan kisiri ii suai mantad do majalah om nogi abal. Buuk nopo diti nga morujuk do buuk ii noterbit om okon ko nuununu kalatas ii numan piomungo om kinagasan. 
Miampai do koburuan id gana pomogunan informatik dondo, ointutunan nogi o tiknologi uuk elektronik ii milo basaon o tonsi om nogi kakamot natantu miagal ko komputer ii kikawo do mija, laptop, tablet, tolipaun om suai po ii monguhup perisian poimbida di natantu.
Buul sipak
Buul sipak Penyerang (mananggarung rasuk aragang) milo menggelecek tumalib di mananalob (kirasuk topurak). Kalapas dii milo yau momili montok manahak iso tandangan kumaa gol; mumbal i mananamong do gol popotingkod i buul mooi do amu kosuang id golHighest governingbodyFIFANicknamesBuulFirst playedPintangaan hinotusan ko-19 EnglandCharacteristicsContactAkama'Team members11 ontok iso-iso timpuMixed-sexMisompipiTypeTinimungan, buulEquipmentBuul sipakVenueGana buul sipakPresenceCountry orregionPointongkop pomogunanOlympicOo, mantad 1900ParalympicOo, mantad 1984Buulsipak nopo nga sipoot tinimungan i pomoinan do duo tinimungan hinonggo tikid tinimungan nopo nga haro 11 mamamain. Momoguno i mamamain do gakod diolo montok manamong buul id posorili do gana i kibontuk do apat pasagi tapat, id sakot toi ko' sakot di winonsoi-wonsoi.
Koubasan nopo nga i mananamong do gol no milo mongigit buul momoguno do longon id suang kinoyonon gol dau i roitan do kutak penalti. 10 mamamain di suai nopo nga milo momoguno oinsanan boogian tinan diolo suai ko' longon, miagal do gakod i gunoon montok manandang, kangkab montok manamong, om tulu gunoon montok monungu do buul. Kalantoi o tinimungan di kaanu gol di bobos togumu id kolimpupuson do pialaan. Nung naawi timpu om goduduo tinimungan dii haro gol di miagal ginumu nga milo wonsoyon o pomilian, inwoguan o timpu toi ko' tandangan penalti, tumanud do format panganjul pialaan dii.
Inwoguan do Pisompuruan Piisaan Buul Sipak Sompomogunan do kooturan pialaan do monikid toun.
Nawayaan'
"Buul sipak" id Scotland, ontok 1830
Mogisuusuai kawo pomoinan buul pinointutun ontok Timpu Pintangaan Eropah. Ontok hinotusan ko-19, nointutunan o pomoinan buul moden id sikul-sikul United Kingdom (i kiharo karalano' pomoinan di mogisuusuai tumanud sikul). Mantad dii, karalano pomoinan dau nga lobi oulud. Pinointutun o kooturan-kooturan timpuunon moi do aagal karalano' pomoinan di mogisuusuai om popouhan di mamamain. Pinointutun do British o sipoot buul sipak id Nusantara maya Risalat Kooturan Buul Sipak i pinungaranan do Inggeris Football om pinosoliwan id Singapura ontok toun 1859.
Pinoturidong do piipiro kalab buul sipak o Piisaan Buul Sipak England ontok 1863. Nakalantoi o piisaan diti do monupu kooturan-kooturan formal buul sipak i kumoiso nogi id pomogunan. Nokoburu kawagu o kooturan-kooturan diti suminiliu kooturan-kooturan buul sipak tadau do baino.
Uludon do Lambaga Piisaan Buul Sipak Sompomogunan o nunu nopo kokomoi Kooturan-kooturan Buul Sipak. Pinoturidong o Lambaga diti ontok 1886 om haro walu o surupu - apat mongongobi do FIFA, apat mongongobi piisaan buul sipak England, Scotland, Wales om Panansawat Ireland. Nunu nopo kosimbanan do Kooturan-kooturan Buul Sipak nga nuru do haro kasagaan mantad Lambaga maya pomilian di bobos ogumu.
Tumanud ponoriukan di winonsoi do Fdration Internationale de Football Association (FIFA), iso kotinanan momuruan buul sipak, i pinosoliwan ontok musim bunga 2001, lobi do 240 riong tulun i mamain buul sipak i popohompit do lobi 200 pogun id pointongkop pomogunan. Kooturan dao i ouhan om momoguno kakamot di okuri minonguhup do kinarayadan om kinointutunan do sipoot diti. Pogulu do hinotusan ko-21, lobi do 250 riong tulun di mamain do sipoot diti id lobi do 200 pogun.
Karalano' pomoinan
Buul sipak nopo nga iso pomoinan i popohompit do duo tinimungan i kiharo do 11 tulun mamamain om tikid tinimungan mingoos do lumantoi id pialaan dii miampai maganu gol di lobi ko' mantad gol do puru di monongkiala'. Iso gol nopo nga totus do buul di pinaatod i katalib do garisan gol i poingiliu id pialatan do torigi gol om palang gol. Buul sipak nopo nga pomoinan momoguno do goduduo gakod, nga pasaga'on o mamamain do momoguno oinsanan boogian tinan diolo suai ko' longon. Mananamong gol nopo nga pasaga'on do momoguno longon montok mamagakom do buul id suang kinoyonon penalti.
Tinimungan di kaanu lobi ogumu gol nga kalantoi id pialaan dii. Nung goduduo tinimungan kaanu gol di miagal, pialaan di nopo nga seri. Id suang pialaan naala' apatai, montok manantu' isai i kalantoi, ruhangon o timpu 30 minit nung goduduo tinimungan haro gol di miagal id suang timpu 90 minit mantad. Tinimungan di kaanu gol di poinlobi id suang timpu diti nopo nga kalantoi id pialaan dii.
Nung amu kasari natantu' isai i nakalantoi sundung do noruhangan no timpu, powonsoyon o tandangan penalti. Tikid tinimungan tahakon do 5 tandangan penalti. Tinimungan di kaanu penalti di poinlobi nopo nga kalantoi id pialaan dii.
Pogialaan sompomogunan
Piboi'an sompomogunan di bobos tagayo id suang gana buul sipak nopo nga Piala Pomogunan FIFA i poonjulon do FIFA. Miagal di noilaan no, pohoroon o Piala Pomogunan FIFA tikid do apat toun om nokotimpuun id Uruguay ontok toun 1930. Lobi do 200 pogun mogiala'-ala' id taang panantaban tumanud zon pogulu do kosuang id taang tohuri. Brazil nopo nga tinimungan di bobos nakalantoi id suang Piala Pomogunan FIFA tu nokosiliu bontugan do inlimo, kinalantayon di kawawagu nopo nga ontok toun 2002.
Piboi'an sompomogunan di otuo kopio id suang gana buul sipak nopo nga Copa Amrica i pinaanjul do CONCACAF. Miagal di noilaan, pohoroon o Copa Amrica tikid do duo toun om nokotimpuun id Argentina ontok 1916.
Buul siud
Buul siudMalawi (aragang) mamain Fiji (obulou) di Sipoot Komanvel 2006.Highest governingbodyInternational Federation of Netball AssociationsFirst played1895, New Orleans, Louisiana (USA)CharacteristicsContactAiso-kamaTeam membersTuru mamain id monikid tinimungan id gelanggang id iso timpu Seven, (sampapas variasi komulakan/pinludaan nopo nga' haro limo no mamain monikid tinimungan)TypeSuang toi ko' labus dewanEquipmentBuul siudPresenceOlympic1995
Buul siud nopo nga' sipoot tinimungan aiso-kama mantad do Mirika Sompuu, kaagal-agal om mantad do buul keranjang. Baino, buul siud nopo nga' nakalantoi kopio pomoinon sabaagi iso tinimungan don tongoondu id Australia om New Zealand om nointutunan kopio id Hindia Kotonobon, Sri Lanka, om United Kingdom. Lobi 980 riong mogigion mamain do buul siud id suang do lobi ko' 100 riong ginumu planet. 
Kooturan
Gelanggang om dimensi
Miagal do buul keranjang, buul siud nogi nga' pomoinon id gelanggang di olomok toi ko' okodou miampai gelung toi ko' "rings" id koduo-duo tompok. 
Gelanggang diti lobi agayo kopiadang do gelanggang buul keranjang, kosiliu do 30.5 m ninaru om 15.25 m linaab. Burisan tanaru di lohowon sabaagi "buris disan" om burisan toniba di lohowon sabaagi do "buris poguulan" toi ko' (base lines). Tanda'-tanda' gelanggang au milo kolobi do 50 mm linaab. Abaagi o gelanggang diti kumaa tolu boogian di manamong do kinoyonon di milo ngoyon do monikid mamain.
Iso "binulugu taatanga" kidiameter-90 cm poingiliu id taatanga do gelanggang. Id monikid koompokon do gelanggang nopo nga' haro p shooting circle toi ko' "binulugu gol" sampapas obulugu miampai tunturu 4.9 m hinonggo toinsanan posuangan gol mositi onuon do hiri. Tiang gol nopo nga' 3.05 m kinawas mantad boogian sawat gelung gisom id sili' om aiso papan panalob. Diamteter montok gelung id suang nopo nga' 380mm om kisinodu 150mm mantad tiang gol om winonsoi mantad bosi kidiameter 15 mm. Kinawas om diamiter gelung nopo nga' lobi okoro mantad ko' gelung buul keranjang. Haro nogi o komungkinan momoguno do gelung bola keranjang montok mamain buul siud, nga' sokiro kakama o buul om papan panalob, do buul di nopo nga' id labus do pomoinan. Sokiro iso gol nokosuang mantad papan panalob, amu maan tipongo. Piipiro versi kooturan papasaga do posuangon o iso gul miampai insan simpod sokiro aanu i buul miampai amu koontok do sili'. 
Gelanggang buul siud.
Kinoyonon
Haro turu mamain montok monikid tinimungan, i noonuan do kinoyonon di pointatap (piipiro variasi komulakan/pinludaan nopo nga' haro limo mamain montok monikid tinimungan). Monikid mamain nopo nga' nuru mamakai do "bib" montok popokito kinoyonon do mamain dii. Monikid mamain nopo nga' pasagaon id iso no kinoyonon pointantu; pamain di kosoliwan mantad kinoyonon diolo lohowon sabaagi do "offside". Kinoyonon dii nopo nga' miagal di okito id siriba:
Kinoyonon do buul siud
Ngaran kinoyonon
Koinibaan
Lawan
Kinoyonon di pasagaon
Poposuang Gol (Goal Shooter)
Manalob Gol (Goal Keeper).
Penyerang kumotolu, kohompit no bulugu poguulan
Manamong Gol (Goal Defense)
Ponyerang om taatanga kumotolu, kohompit no bulugu poguulan
Ponyorang Talad (Wing Attack)
Manamong Talad (Wing Defence)
Ponyorang om taatanga kumotolu, nga' okon ko' id bulugu poguulan
Taatanga (Centre)
Taatanga (Centre)
Ponyerang, taatanga,om manamong kumotolu, nga' okon ko' id bulugu poguulan
Manamong Talad (Wing Defence)
Ponyorang Talad (Wing Attack)
Taatanga om manamong kumotolu, nga' okon ko' id bulugu poguulan
Manamong Gol (Goal Defence)
Monyorang Gol (Goal Attack)
Taatanga om manamong kumotolu, kohompit do bulugu poguulan
Manalob Gol (Goal Keeper)
Poposuang Gol (Goal Shooter)
Manalob kumotolu, kohompit no bulugu poguulan
Strategi
Piipiro strategi pomoinan nuru do uludon montok manantu wotik pomoinan om strategi poposuang do gol montok momodimpot kalantayon. Strategi di gunoon nopo nga' khusus montok monirik do tinimungan sangod maamaso bertahan, monyorang om nogi maamaso popoguul. Tinimungan di kaanu mamain miampai osonong kopio sokiro strategi di gunoon nopo nga' au oilaan do tinimungan sangod, lobi-lobi no soira momonsoi kapanahakan tanga, kapanahakan id suang toi ko' lambungan. Nuru do posotolon o strategi diti moi do kaanu o mamamain do mamarati om momoguno id suang do pomoinan kopio. Nuru haro o pinludaan intensid montok mongubas di mamaamain miampai strategi di napan. Sokiro amu, aiso bagas montok strategi dii.
Strategi kapaatadan taatanga
Strategi I
Intangai rajah kinoyonon pamain id siriba. Pinludaan strategi miagal diti nopo nga' mimpuun mantad pamain id taatanga C. Pamain C manahak do buul kumaa do WD montok kapanahakan kumoiso kalapas do sougion do pangadang o tompuhani. WD nogi nga' mumbal do manahak buul di kumaa WA id suang do kinoyonon sangod. Pootodon do WA o buul kumaa GS montok kapaatadan kumotolu om potilombuson do GS o kapaatadan kumaapat kumaa GA id suang do kinoyonon popoguul. Mantad dii, haro kosiwatan do GA montok popoguul do buul dii.
Rajah 4.12: Strategi mantad kapaatadan tanga'
Strategi
Maya strategi diti, nuru haro tolu toi ko' apat kapaatadan buul, koimpuun mantad kapaatadan tanga' om olimpupusan do kapaatadan poposuang do gul. I toponsol nopo nga' monikid mamaamain nuru do mumbal mogihum liwang di osonong moi do au kaanu mangantob o tinimungan sangod. Montok diti, nuru o oporokis o mamaamain.
Strategi kapaatadan id suang
Kitudu o strategi diti montok sumaap om nogi mantamung. Tumanud do tinimungan nonggo i mongigit do buul dii.
Soira koposoliwan o tinimungan lawan do buul katalib do kinoyonon likud tinimungan kumoiso, posuangon do tinimungan koiso o buul dii. Hiti no koimpuun o strategi kapanahakan sumuang. Iti mogoit rati do tinimungan di tumamong kosiliu sabaagi sumangod montok popoindalan strategi diti. Okito dati poingkuro strategi diti poindalanon. Mamain GK tumimpuun miampai papaatod buul kumaa mamain GD. Kinoyonon mantad mamain GD, kosimban kumaa GD2 (nuru do oporokis gura hiti). Iti nopo nga' kirati mamain GD nokopogidu no mantad panamangan toi ko' kinoyonon mantad.
Mamain WD nogi nga' mogidu mantad WD1 kumaa WD2 montok monorimo buul di pinaatod do GD. Soira korikot o buul kumaa WD2, tinimungan id kinoyonon do manamong kosiliu sabaagi do tinimungan sumaap.
Strategi pertahanan
Panamangan nogi nga' nuru do strategi mooi do monikid saap mantad tinimungan sangod milo alaon om monikid pongumbalan popoguul milo ilagon. Iti nogi nga' kitudu montok magahau buul om monimban kinoyonon mantad mantamong kumaa sumaap.
Manamong kirati do mantamong do tinimungan sangod. Mamain di oubas no insaru momili do mogikaakawo laang montok momonsoi panamangan di agaras, sokiro oluhoi toi ko' au oulud o panamangan, osonong do kalapus do panamangan o tinimungan sangod montok sumaap.
Piboian Apangkal
Piboian Buul Siud Sompomogunan
Piboian bobos toponsol id buul siud nopo nga' Piboian Buul Siud Sompomogunan i pohoroon monikid apat toun. |Tinimungan buul siud kabansaan Australia]] nopo nga' momilantoi pomogunan maamaso do nakalantoi id Piboian 2007 id New Zealand. Bagas nakalantoi di kohompit no Silver Ferns mantad New Zealand om Calypso Girls mantad Trinidad om Tibago, sundung pia England, Proteas mantad Afrika Selatan omSunshine Girls mantad Jamaika nogi nga' nakaanu kinoyonon.
Korfball, pomoinan di osomok no kopiagal nga' misuai, pomoinon lobi-lobi no id Belanda om Belgium.
Byeon Woo-seok (; nosusu Gumas 31, 1991) nopo nga mimingkono om model do South . Nointutunan isio montok kono dau id He is Flower Crew: Joseon Marriage Agency (2019), Record of Youth (2020), om Moonshine (202122), nakaanu nogi do pongintutunan montok kono dau id film 20th Century Girl (2022) om siri television Strong Girl Nam-soon (2023) om Lovely Runner (2024).
Nokongaran-ngaran isio id industri kohiokon miampai koimbulayan kumoiso sabaagi model di toun 2014.
Di toun 2016, nokopomonsoi i Byeon do pinsingkanaan kumoiso sabaagi kumio minomoguno kono sabaagi Son Jongshik id Dear My Friends
Byeon in February 2018
Mongoput do dau do gama sabaagi mimingkono, minaganu i Byeon do kono mononokodung id siri drama 2019 Search: WWW, di popoimagon kawagu disio id industri dii.. Di toun dii nogi, nakaanu isio do rarayou om nogi ponginsasanaan mantad mogogontong montok kono Do-joon id siri soduontong JTBC Flower Crew: Joseon Marriage Agency.
uuk nopo nga kapingan do kalatas ii kisuat om somonu nopo nga kigambal ii piisoon kumaa do unit. Id suang simbakuro kopustakaan nopo nga, ointutunan o buuk diti sabaagi do monograf montok popisuai miampai do terbitan kisiri ii suai mantad do majalah om nogi abal. Buuk nopo diti nga morujuk do buuk ii noterbit om okon ko nuununu kalatas ii numan piomungo om kinagasan. 
Miampai do koburuan id gana pomogunan informatik dondo, ointutunan nogi o tiknologi uuk elektronik ii milo basaon o tonsi om nogi kakamot natantu miagal ko komputer ii kikawo do mija, laptop, tablet, tolipaun om suai po ii monguhup perisian poimbida di natantu.
Cakra Khan
Cakra KhanCakra Khan (gibang) miampai Hafiz Suip ontok sidang media Dato' Siti Nurhaliza & Friends Concert id MalaysiaKinosusuonCakra Konta Paryaman (1992-02-27) Mansak 27, 1992 (umul33)Kabupaten Pangandaran, IndonesiaMomogunIndonesiaNgaransuaiCakra KhanSinikulanSekolah Tinggi Musik BandungKalajaSusumindingMonunupu sindingAktorMusical careerGenreMusik popR&BSlow rockInstrument(s)VokalToun mimparagat2010dinondoLabel
MyMusic Records
Sony Music Entertainment
Sony Music Entertainment Indonesia
Cakra Konta Paryaman , di lobi ointutunan miampai ngaran sinasawat Cakra Khan nopo nga songulun Susuminding kibansa Indonesia di kiraha Orang Sunda..
Kalajaan
Cakra Khan nopo nga tanak kusai do mogikookoruhang Hermana om Entik Trisuyatmi.. 
Popuariti nokoingkawas kalapas pinoposoliwan sinding aangkal dau di kiuhu Harus Terpisah (2012). Kumalaja isio id pogun do Musik mantad po toun 2022. Miampai musik di asanang hondomon om lirik di kosudong, sinding Harus terpisah nopopular id pialatan tulun ginumuan om nosiliu do hits id timpu oniba. Poingkuro po, atantu no do okon ko sabab lirik om musik no i panakasabab single kumoiso tanak wagu diti nokoingkawas id gana musik pogun sondii. 
Califozrnia nopo nga iso pogun id Mirika Sompuu om poingiliu id pesisir kotonobon Mirika Sompuu. California nopo nga damung di nokoburu kopio id Mirika Sompuu om iso damung ii kiwaa do mogiigion tagayo id A.S. Nung osiliu iti sabaagi do pogun nakagabas nga osiliu iti id taang do ko-6 id kobodian di taagayo id pomogunan kopongo Mirika Sompuu, Jepun, Jerman, United Kingdom om Perancis. Suai ko ii, damung diti nga ointutunan nogi miampai do suku tinaru di mogikaakawo id MS, loolobi no tinaru Latino. Singkatan montok pos A.S.nya nopo nga CA om singkatan montok Associated Press nopo nga Calif. 
California nogi nga mongunsub dominan do koubasanan om nogi kobodian MS, miampai no mananakadai id inovasi gulu miagal ko gana laguwagu om perundangan. Montok pomoruhang, mambayar nogi iti do lobi kumaa sistom federal montok kountungan ii notorimo. Iti nogi nga bandar raya ii taagayo om kagayat ginawo id pogun MS, kohompit no Los Angeles, Sacramento, San Diego om nogi San Francisco. 
Nawayaan
Pogulu korikatan do tulun Eropah, koiyonon California nopo nga opuhawang miampai do koubasanan om nogi boros mogikaakawo kaum pribumi Indian Amerika Utara. Kogumuan kaum diti nopo nga id sampaping pantai kotonobon om mogigihum do mamalia rahat, monginginsada do salmon om monimung do karang, hinombo pomburu nomad nopo nga lobi orohian mongingindupot om monimung kekacang, acorns, om tua'ua berries. Kaum di tagayo nopo ontok dii nga Chumash, Pomo om Salinan. 
Penjelajah Eropah koiso ii nokokito do pesisiran California nopo nga songulun Portugal ii Joao Rodrigues Cabrilho ontok 1542. Nga, penjelajah ii nakalantoi nopo do nokokito pesisiran California do posorili nopo nga ii penjelajah England ii nointutunan, i Sir Francis Drake ontok 1579. Isio nopo nga minomungaran do koiyonon dii sabaagi do New Albion. Pihak Sepanyol ii nakatakluk do Mexico ontok 1521, nopo nga laid no aanangan do koiyonon California dii nga au kaanu do menjelajah tu osodu. Sundung do ingkaa nga, bertindak yolo kopongo do penjelajahan Rusia id Alaska ontok 1745 - 1765. Tiyonon California nopo nga strategik tomod om oponsol montok Sepanyol sabaagi tuundorongon do kapal-kapal galleon Sepanyol ii kumaa doid Manila, Filipina. Mantad dii, San Diego nopo nga noiyanan ontok 1769, om Monterey nopo nga ontok 1770. 
Sidtana'
California nopo nga kiwaa posorili di olumis ii popokito do lembah tanga di oliwas, nulu takawas, gana pasir ii alasu om pesisiran pantai ii ogingo. Miampai linaab wilayah do 410.000 km persegi, damung diti nopo nga kotolu tagayo id MS. Kogumuan bandar raya nopo nga id pesisiran Pasifik di osogit, om ii ointutunan nopo kopio nga Los Angeles, San Francisco, San Jose, Orang County om San Diego. Sundung do ingkaa nga, ibu damung nopo diti nga Sacramento id Central Valley. 
Kiharo o sidtana' di mogikaakawo id California. Id tanga pogun diti nopo nga kiwaa Central Valley, iso lembah di tagayo om subur miampai dibatasi do rulud nulu pesisir id kotonobon, Sierra Navada granit id kosilahon, Cascade Range id utara sabaagi nulu kitapui, om Nulu Tehachapi id selatan. Baang, dam om kanal nopo nga popotounda do waig montok do Central Valley. Maya do "dredging", piipiro baang nopo nga nakagayo om nakaralom gisom do nosiliu o piipiro kota do pelabuhan, ii nopo nga Stockton, California. 
California nogi nga longkod piipiro nulu kitapui, ii kakal po aktif miagal ko Nulu Mammoth. Nulu kitapui suai nopo nga miagal ko Lassen Peak ii nokoloput mantad di 1914 om 1921, om nogi Nulu Shasta.
Cambridge nopo nga iso kakadayan om universiti di kikinoyonon misomok do bawang Cam om lobi kuang 80 KM id ponongkoibutan London. Ontok toun 2011, soginumu 123,867 tulun kohompit no 24, 506 tulun susumikul. 
Nokosiliu nogi kinoyonon diti sabaagi iso mantad toud pongindopuan ontok timpu pomorintaan Rom om Viking. Haro nogi o bukti arkeologi di popokito kinosilihon kinoyonon dii mantad po id Timpu tambaga. Ointutunan o kinoyonon diti id posorili pomogunan gama do kinoingkakatan Institut Universiti Cambridge id toun 1209.
Bowes, Robert (1894), A catalogue of books printed at or relating to the University, town & county of Cambridge, from 1521 to 1893, Cambridge: Macmillan & Bowes, OCLC1064186, linoyog ontok 13 September 2016 {{citation}}: More than one of |OCLC= and |oclc= specified (help); More than one of |author= and |last= specified (help)
Rawle, Tim (penulis dan jurutimot), John Adamson (editor). Cambridge (edisi terbaharu dengan kata pengantar oleh William Bortrick). Cambridge: Yang Oxbridge Portfolio (2016), 204 pp. ISBN978-0-9572867-2-6978-0-9572867-2-6
Cappadocia (/kpdo/; toi ko' Capadcia;nopo nga koyonon kinawayaan id tanga Anatolia, kogumuan nopo dii nga poingion id Nevehir, Kayseri, Krehir, Aksaray, om Nide id Turki. 
Tumanud Herodotus, id hiza pogisaapan lonia (499 SM), tulun Cappadocia nopo nga poingion id iso-iso koyonon mantad Nulu Taurus kumaa posorili Euxine (Laut Hitam). Cappadocia, ahal diti kirati do kasapad id kabaatan do Nulu Taurus di popotongkiad mantad Cilicia, kumaa kosilahon id pisuk Sungai Efrat, kumaa koibutan do Pontus, om kumaa kotonobon do Lycaonia om Galatia kosilahon.
Kopogonuan ngaran di noubasanan aanu mantad towud Kristian solinaid do nawayaan nopo nga pinotilombus do gunoon sabaagi konsep koponombuluyan sompomogunaan montok watas kisunduan, loolobi po di kiwaa o woyo do batuan julang om tinungkusan kotumbayaan sabaagi longkod pambalajalan Kristian om biara (miagal ko Greme dan Ihlara) om kakadaian id siriba do katanaan montok pongoligan masaan timpu kopiadangan.
Carol Abbey Gail nopo nga songulun graduan mantad Universiti Malaysia Sabah (UMS) nakalantoi sabaagi do Unduk Ngadau Kaamatan 2023 ii mobi do watas Papar. Kiumul do 24 toun, nokoowit isido do wawa tusin soginumu RM12 000, crown RM 2 500 om nogi kakamot di nataja do suai.
Tadon nopo disido diti nga id Kampung Balailait, Papar ii nakarayou do momiimilantoi id Kadazandusun Cultural Association (KDCA) Longkod Koisaan, Penampang tu nakaanu do monimbar poguhatan id dialek Kadazan Papar ontok do sesi poguhatan dii.
I Carol nopo nga tanak koduo mantad tolu tulun mogiadi-adi om yau nogi nga songulun graduan kobodian kousinan mantad Universiti Malaysia Sabah.
Rati nopo do literasi nga kabaalan mambasa om monuat toi ko', kabaalan momoguno do boros montok mambasa, monuat, mokinongou om moboros.
Cline Marie Claudette Dion (nosusu ontok 30 Gomot 1968) nopo nga songulun susuminding Kanada mantad Quebec. Musik disido nopo nga kiwaa rahung mantad genre di mogisuai-suai loolobi po mantad genre rock om R&B gisom do id muzik gospel om muzik klasik Eropah; ii nopo lagu disido nopo nga koinsoruan id boros Perancis om boros Inggilis nga koponondig nogi isido do id boros Sepanyol, Itali, Jerman, Latin, Jepun om Mandarin.
Isido nopo nga iso mantad artis bobos kirahung id suang genre Muzik pop solinaid timpu. Nakaanu isido limo Gaa' Grammy; majalah Billboard nga minanahak nogi kookunan kumaa dau tu insaru kosuang id carta koiso format radio Kontemporari dewasa (Adult Contemporary). Isido nopo nga susuminding Kanada bobos ogumu nokoboli Jualan rakaman soginumu 200 riong kodolinan pointongkop pomogunan.
Cengiling nopo nga' iso kampung id kotogisan Kabaatan do Bali, Indonesia. Poinladsong id ponongkoibutan do Jimbaran. Id sinuku do nulu id pialatan do Cengiling om Balangan hinonggo haro palan do momonsoi iso monumen tagayo montok Garuda Wisnu Kencana hinonggo kosiliu sabaagi iso mantad ko' ogumu monumen id pomogunan miampai kinawas do 125 meter.
Kim Min-woo (nosusu ontok 24 Gumas 2000), ointutunan miampai profesional sabaagi Cha Woo-min (:) nopo nga mimingkono Korea Kabaatan id siriba Just Entertainment. Ointutunan isido maya kono taraat id Night Has Come (2023).
Nosusu i Cha Woo-min onto 24 Gumas 2000, id Busan, Korea Kabaatan. Suminikul isio id Seoul Institute of the Arts.
Charles Anthoni Johnson, (3 Mahas 1829 - 17 Mikat 1917), om nointutunan sabaagi do Charles Brooke ii minomorinta Sarawak sabaagi do Raja Topurak koduo mantad do 3 Magus 1868 gisom no nopujulan kiniopon. Isio nopo nga nosiliu do raja, kopongo do mamai dau ii James Brooke. 
Nosusu ii Charles id Somerset, England om tanak kumaa di Francis Charles om Emma Frances Johnson (tadi di James Brooke). 
Francis om Emma nopo nga kiwaa piipiro tanak do suai ii Kapten John Brooke Johnson-Brooke (otuo' ko ii Charles), Kapten William Frederic Johnson, Henry Stuart Johnson Brooke, Mary Anna, Harriet Helena, om Emma (toinsanan nga omulok ko ii Charles).
Sabab do aiso tanak di James Brooke, siniliu dau o tanak tompinai dau sabaagi raja. Ontok toun 1861, pinungaranan dau i Kapten John Brooke Johnson-Brooke, tanak di tadi dau di totos otuo' sabaagi do pongundaliu. Duo toun potilombus, ontok id England i Kapten John, tinatak di James om mongilag di Kapten John mantad sumiliu do raja om sumuang Sarawak sabab do mongkritik i Kapten John dau. Ontok toun 1865, James Brooke minomungaran di Charles sabaagi pongundaliu dau. 
Sinimbanan di Charles o ngaran dau kuminaa Charles Brooke om suminiliu do Residen id Lundu ontok toun 1852. Ontok 28 Oktober 1869, minanansawo isio di Margaret Alice Lili de Windt. 
Nooputan kawagu di Charles toinsanan ahal di winonsoi do mamai dau miagal ko mongilag lanun, mansuh penghambaan om mongilag abaabayan maganu tulu do kaum-kaum id Sarawak. Kopongo do minidu pogun isio, pinasaga do karajaan British do momonsoi parlimen om wayaan kurita tapui om nokoruba do telaga tumau. 
Seri Paduka Duli ii Maha Mulia Tuan Rajah Sir Charles Brooke, Rajah Sarawak Kumoduo
Chiapas nopo nga iso damung id Mexico ii kilinaab wilayah do 73,211 km om populasi 4,255,790 tulun (2005). Ibu damung dau nopo nga Tuxtla Gutirrez.
Chichicapan Zapotec (Ocotln Zapotec Kosilahon, Zapoteco de San Baltazar Chichicpam) nopo nga boros Zapotec i gunoon id Oaxaca, Mexico. Ngaran nopo kakadayan diti nga ija'on sabaagi Chichicpam om Chichicapan.
Chile miampai do Republik Chile nopo nga pogun di taagayo id Amerika Selatan; ibu pogun nopo nga bandar raya Santiago. 
Gurun Atacama ii gersang id utara Chile nopo nga opuhawang miampai do galian loolobi no tambaga. Koiyonon id longkod ii okoro nopo nga ointutunan id sogi do mogiigiyon om towud pomutanaman om iso nogi longkod koubasanan om politik Chile ii nokoburu ontok do hinotusan ko-19 kopongo do minamung id koiyonon utara om selatan.
China nopo nga ointutunan miampai ngaran totopot nopo nga Republik Rakyat China, iso pogun id Asia Kosilahon ii kiwaa tongoulun i ogumu id sompomogunan miampai lobi do 1300 juta tulun, om iso perlimo tulun nopo nga id pomogunan. China nopo nga noporinta do Simpung Komunis China id siriba sistom iso simpung, om kigana kuasa do 22 wilayah (provinsi), limo koiyonon kiautonomi, apat perbandaran tadbiran potilombus (Beijing, Tianjin, Shanghai, om Chongqing) om duo koiyonon togori poimbida ii kiautonomi takawas (Hong Kong om Makau). Ibu negara RRC nopo nga Beijing.
Kolinaaban do 9.6 juta kilometer pasagi (3.7 juta batu pasagi), RRC nopo nga pogun kotolu toi kaapat do talaab kopio id pomogunan. om pogun kumoduo tagayo pomogunon do linaab tindal. Landskap nopo nga mogisusuai mantad tana do gouton steppe om gurun (Gobi om Taklamakan) di boogian koibutan di otu'u misampaping do Mongolia om Siberia Rusia, gisom id talun-talun id subtropika id boogian kaabatan di oyopos-yopos misampaping do pogun Vietnam, Laos, om Myanmar. Kokitanan winoun id boogian kotonobon asawat om berceranggah, miampai konuluhan-konuluhan Himalaya om Tian Shan di mongobontuk pialatan sandad China om India om nogi Asia tanga. Sopisuai kopio do disan rahat kosilahon tana tagayo China di kitana om nogorissan do pantai soninaru 14,500 kilometer (9,010 bt) id disan Rahat China Kaabatan id silaubaat om Rahat China Kosilahon id kosilahon di kowoliu nogi o Taiwan, Korea om Jipun.
Id suang ngaran do , ngaran paganakan nopo nga Choi.
Choi Hyun-wook (; ; nosusu ontok 30 Milatok 2002) nopo nga songulun mimingkono mantad Kabaatan Korea. Ontok toun 2019, minongimpuun isio do gamasi id gana pinsingkanaan miampai minsingkono id suang drama web Real:Time:Love. Nakaanu isido gaa Mimingkono Bobos Awasi doid 2021 SBS Drama Awards maya kono disio id suang SBS siri soduontong Taxi Driver om Racket Boys. Kawawagu nogi diti nointutunan isio maya do drama TvN drama Twenty-Five Twenty-One, Wavve's Weak Hero Class 1, om Netflix's D.P. 2.
Koposion pogulu om Ponudukan
Nosusu i Choi Hyun-wook ontok 30 Milatok 2002. I nopo tanak po isio, mamain isio do baseball solinaid do hopod o toun. Ontok toun koiso id sikul takawas, nosindualan o siku dau om nakawaya do pamayayakan om ponondulian, nga au i notonduli o kouyuuyuo' disio. Gama kinaantakan dii, sinimbanan disio o wayaan gama kumaa doid gana pinsingkanaan. Id kolimpupuson, tinumomgkiad i Choi do Gangneung High School miampai jawatan disio id suang tinimungan sikul dii om minundaliu do hilo Hanlim Multi Art School id Broadcasting & Entertainment Department gisom naawi ponginabasan.
Gamasi (career)
Minsingkono i Choi do koinsan nogi id suang do siri webReal: Time: Love, ontok toun 2019 sabaagi i Moon Ye-chan. Kopiipio nopo, au da isio minamalan do kalantoi doid poniisan montok program dii tu maganu toomod da isio do koinganan. Sundung do ingkaa, nokotigowo isio tu noonuan kosiwatan minsingkono do konoon dii.
Ontok 23 Gomot, minangakun o Gold Medalist do nopili i Choi sabaagi mimingkono montok drama web Pop Out Boy!, iso drama adaptasi mantad Webtoon ointutunan miampai uhu di miagal. Minimpuun do pinosolimbou o siri diti ontok wulan sumusuhut.. Minimpuun o kosolimbahan dii ontok 25 Mahas.
Ontok Ngiop 2021, minsingkono i Choi id drama SBS Taxi Driver sabaagi i Park Seung-tae, songulun mongungumang (pembuli) id sikul. Isio nopo nga antagonis id episod 3 om 4 id suang siri dii. Sobulan pogulu dii, nopili isio minsingkono id drama SBS di suai, Racket Boys. Nokoimbulai nogi i Choi do oruhai id Jirisan sabaagi i Lim Cheol-kyeong id suang adegan imbas kawagu miampai Seo Yi-kang, songulun mantad karakter oponsol.
Choi Ye-bin (, nosusu ontok 2 Manom 1998) nopo nga mimingkono Kabaatan Korea. Ointutunan isido maya kono id suang The Penthouse: War in Life (20202021), id nombo nosiliu isido susumikul soprano i araat, Ha Eun-byeol.
Goos tumaran suai
Ontok Mansak 2021, nopili isido sabaagi model do BUCKAROO.
Gaa om kopoingkakatan
Ngaran do abaabayan gaa, toun pinabanta, katigori, kopoingkakatan do gaa, om kootusan do kopoingkakatan
Abaabayan kapanahakan gaa
Mimingkono Wagu Bobos Tosonong
Chong Chen Bin nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Tanjong Kapor mantad di 2018.
Chris Vadham toi ko' ngaran kopiipio Kristhinathan Aseyatham nopo nga songulun susuminding mantad Singapura nga nointutunan id Malaysia. Pogulu dii, minampayat isio Tinimungan Gingerbread om Western Union Band id Singapura pogulu minamarakam album solo.
Chris Vadham nopo nga susuminding okon Malayu mantad Singapura nga suminding do sinding Malayu. Minapaasil isio tolu album om nointutunan maya sinding mantad album koiso dau, ii no Hanya Nyanyian Dalam Sepi. Sinding ointutunan dau di suai nopo nga Kita Adalah Pelakon Dunia.
Gama muzik
Chris Vadham nopo nga puru tinimungan Western Union Band i ointutunan ontok era 70an. Western Union Band nopo nga iso mantad kugiran Singapura i popokito mogisuusuai momogun om bansa. Puru nopo dau nga mantad tinaru India, Cina om Malayu, Yolo nopo dii nga i Chris Vadham, Rennie Ho, Abel Gan, Tony Cong Sidek Marican, Danny Lim, Peter Mangkok, Daniel Wee Dan Benji. Tinimungan i noturidong ontok toun 1971 diti minamarakam piipiro sinding ointutunan miagal do My Lady om Sausolito. Orohian o tinimungan diti poposolimbou sinding-sinding Bee Gees gisom nakaanu pamalahawan sabaagi The Bee Gees Of Singapore.
Ontok toun 1973, soira pinogirot do huguan o kooturan disko om kelab malam, minidu o piipiro puru tinimungan diti. Ontok toun 1976, pinoluau kawagu do huguan o kooturan disko om kelab malam, dadi nokoguli kawagu aparagat o Western Union Band. Ontok toun 1977, minongoi i Chris miampai tinimungan dau hilo Hong Kong montok popointutun album koiso diolo id suang boros Inggeris kiuhu WUB. I nopo timpuunon, tumimporon daa yolo hilo solinaid 6 tulan nga noputan kawagu kontrak dau om alaid di pointimporon hilo. Soira nolimpupusan kontrak dii, ginumuli koombolutan dau hilo Singapura, nga pointimporon kasari isio hilo Hong Kong montok mogihum gama. Montok dau, muzik om gan inus kohiakan nopo nga nosiliu no koposion dau tu kiangkab isio mimpanau gisom hilo Eropah tu manu papaasil sinding Inggeris do hilo.
Mimpuun do pinointutun i Chris Vadham kumaa di asanangan do sinding Malayu maya album koiso dau Hanya Nyanyian Dalam Sepi i pinalabus do syarikat rakaman Polygram. Haro nogi apat sinding sinupu dau sondii id suang album diti. Koingkawas o sinding di tumanud taang id suang katayadan Lagu Pujaan Minggu Ini (LPMI) pinalabus Adnan Maswan maya Radio Dua Perbadanan Penyiaran Singapura. Gama kalantayon dii, nakapaasil nogi album koduo ii no Gerimis Hati. Nung pibagalon album koiso, okito do lobi kikotumbayaan kumaa tinan sondii isio monupu sinding wagu.
Album i kisuang 9 sinding diti popotunui apat sinding di sinupu dau miagal do Mimpi Semalam, Pertemuan Pertama, Nyanyian Sepucuk Surat, om Tatamu. Suai ko' album Hanya Nyanyian Dalam Sepi (1983) om Gerimis Hati (1984), minapalabus nogi isio apat album solo miagal doLagumu Laguku (1985), Kita Adalah Pelakon Dunia (1985), Mimpiku Retak Seribu (1987), om One For Everyone (1994).
Kinapatayon
Minidu pogun i Chris Vadham id Watford, England ontok 26 Mansak 2007 gama kanser ginawo.
Christus vivit (Poimpasi i Kristus) nopo nga pamalahawan apostolik pasca-sinode di Pope Francis, i sinuat sabaagi koimaan kumaa Pitimungan Tabantug Toomod Kohopod om limo do Sinode Uskupp Ngaawi (Fifteenth Ordinary General Assembly of the Synod of Bishops), kokomoi komulakan, kotumbayaan om kapanatalan do vokasi, i pinaharo ontok 3 gisom 28 Gumas 2018.
Pamalahawan nopo diti nga montok "komulakan om toinsanan tutumanud do Kinorohingan". Tadauwulan nopo do dokumen diti nga 25 Gomot 2019, tadau id nombo minanain i Pope Francis do teks sandad id suang boros Sepanyol hiza kinotombuluyan disio id Basilika Walai Tobitua Maria (Basilica of the Holy House of Mary) id Loreto, Itali, om pinalabus ontok 2 Ngiop, kinoulitan kinoiduan pogun di Pope John Paul II, ii no "Pope koiso i minonuat do suat kumaa komulakan ontok toun 1985 om minongimpuun do Tadau Komulakan Sompomogunan (World Youth Days"). Soira pinalabus o teks dii ontok 2 Ngiop,minopotounda o Vatikan do kodolinan id suang boros Itali, Perancis, Inggeris, Jerman, Portugis, om Arab. Sundung au pinalabus id suang boros Latin, minaganu o dokumen diti so uhu mantad kodolinan Latin montok incipit (boros ponogulu), i pinadalin kumaa boros Inggeris sabaagi "Christ is alive". Minopotounda nogi o Vatikan do koinibaan dokumen dii, maya di Andrea Tornielli, monunuhu editorial Dikasteri Komunikasi Takhta Suci (Holy See's Dicastery for Communication).Kodolinan boros Inggeris i kiwaa 35,000 hogot ditinumaan uludo kumaa 299 pangaan id suang siam o bab.
Minaganu i Pope Francis do dookumen kolimpupuson sinode, mitimbungak kokomoi kobolingkaangan pongumangan seksual om pongumangan suai i winonsoi "piipiro uskup, pado, religus om tulun ginumuan" om mokiuhup do komulakan montok mampayat do monguhup tongopaado moi do atatap yolo kumaa batos om kapamalahawan diolo." Minonuat isio do: "Sokiro nopo kokito kou songulun pado id suang koligaganan, gama natagak o kataadan id suang pelayanan, toi ko mogihum koruhang pampasan emosi, toi ko nokosunsung do ralan, posoroho isio kokomoi komitmen dau kumaa Kinorohingan om tongoulun dau, posoroho isio kokomoi do Injil om unsubon isio moi do pointatap id ralan dau. Maya diti, kaanu kou manahak titoluod tagayo kumaa toisoiso impohon: mongilag panansasana'ando ohulit kawagu." Mangakun nogi o dokumen dii, nawayaan Ponimungan (gorija) do manahak promosi dominasi kusai om koumoligan klerikal kumaa "surupu do Garaja" i "kasala momoguno kuasa, kasala momoguno koginawaan, pongumangan seksual om kousinane" kumaa tongoondu om tangaanak. Minapatayad nogi o dokumendii do nuru o Ponimungan (gorija) monginsonong reputasi id pialatan komulakan toi ko osiliu do "muzium" nung aiso kosimbanon.
Toud pomoruhang
Tumanud nawayaan, noboros do minomorinta isido do Kelantan kiikiro 1610 gisom 1677 Masihi. Asaru isido osiliu do kono tapangkal id suang susuyan do nawayaan di tongononon do tulun sandad. Poingkuro po, aiso po katapatan do kinohoroon kono diti di asaru boros-boroson id suang hikayat klasik om tangon momogun loolobi po di kitolikudon do tulun Malayu Kelantan. Nosusui nogi isido sabaagi songulun di minomorinta iso pogun di pomungaranan do 'Damung Taman Serendah Sekebun Bunga Cerang Tegayong' om momoguno pamalahawan, Seri Maharaja Puteri. Nosiliu isido do "Puteri" ontok toun 1580.
Latar likud
Soira Sultan Mansur Shah (Kelantan) minidu pogun ontok 1526 M (928H), mantad dii pinosiliu tanak kusai disio, i Raja Gombak sabaagi do Sultan miampai pomolohou "Sultan Gombak". Kalapas minidu pogun kawagu i Raja Gombak ontok 1548M, manangaki di Sultan Mansur di pinadadi sabaagi tanak angkat, i Raja Ahmad, nosiliu sabaagi Sultan Kelantan ontok 1548M. Miampai pomolohou dau, Sultan Ahmad Shah ibni Al-Marhum Raja Muda Mansur Shah III. Nokoingkaa tu aiso o tanak di Raja Gombak.
Kalapas dii, minanansawo i Sultan Ahmad di Cik Banun Puteri Seri Nara D'Raja, pinsan di Raja Hussein id ponong sawo dau, i Lela Wangsa Pahang. Yolo ngoduo nakaanu songulun tanak tondu di pomungaranan do i Cik Siti Wan Kembang. Minidu pogun i Sultan Ahmad ontok 1561M, om 4 nogi toun di Cik Siti Wan Kembang ontok dii. Mantad no dii, pinosiliu i Raja Hussein mantad Johor sabaagi Pemangku Raja Pemerintah Kelantan. Tumanud buuk Detik-Detik Sejarah Kelantan, nosuat di Sa'ad Shukri Haji Muda, kalapas noiduan ginawo i Raja Hussien ontok di toun 1610M (1018H), nosiliu di i Cik Siti Wan Kembang sabaagi do Raja Kelantan ontok toun dii. Pointindohoi isido id Nulu Chinta Wangsa, Ulu Kelantan, pikiikiro 40 kilometer kumaa Silaubaat Kuala Krai.
Kopomorintaan
Kopomorintaan Cik Siti Wan Kembang id Nulu Chinta Wangsa nointutunan kopio panakasabab do ogumu papadagang mantad suang om soliwan pogun kohompit no ngawi do tulun-tulun Arab di momolohou di Cik Wan Kembang sabaagi do "Paduka Cik Siti", minoi hilo. Haro o paus di korohianan kopio dau, ii nopo nga pinatahak di tulun dau di poingiyon id Nulu Ayam.
Gambal do paus dii pinosuang id dumbangan do tusin amas miampai kousinan pogun, om pinodadi di kawagu sabaagi soboogian mantad lambang kogoyoon poun Kelantan di kakal po gisom baino.
Id timpu kopomorintaan di Cik Siti Wan Kembang di momorinta do Nulu Chinta Wangsa dii, id ponong koibutan kosilahon do pogun Kelantan, nakaharo o iso koporintaan di poinlongkod id Jembal, id siriba pomorintaan di Raja Sakti (1638M) (1046H). Kalapas nokoidu pogun isio, tanak dau, Raja Loyor pinosiliu do Raja ontok (1649M) (1059H). Pinagaa isio do duo tanak, songulun kusai di noiduan ginawo mantad tokodo po om songulun tanak tondu, pungaranan do i Puteri Saadong,
Piontokon di osonong nosiliu id pialatan Koporintaan Cik Siti Wan Kembang id Nulu Chinta Wangsa miampai Koporintaan Loyor id Jembal. Pinosiliu di Cik Siti Wan Kembang i Puteri Saadong sabaagi tanak angkat sabaagi mamaalapau do takhta koporintaan soira mamanau isido, nokoingkaa tu aiso iso o tanak dau tu au minansawo.
Suminuang do Silam
Tumanud Setiausaha Agung Pertubuhan Kerabat Raja Jembal Kelantan, Tengku Mohd Norhamzah Engku Hussin, 63, kotimpuunon nopo nga okon ko poingingit do ponudukan tauhid (Silam) i Cik Siti Wan Kembang. Poingkuro po, soira korikot ii padagang-padagang Arab hilo Kelantan, nakagayat ginawo disido do sumomok kumaa ugama dii. Hinta di popokito okon ko Silam isido nopo dau di kotimpuunan nga, ngaran dolikud disido nopo nga Wan Kembang, okon ko Wan Fatimah toi ko' Wan Aminah. Padagang-padagang do Arabh momolohou disido sabaagi "Paduka Che Siti". Tengku Norhamzah popohuyad do kowoowoyoon di Cik Siti Wan Kemang kalapas suminuang Silam sabaagi songulun di warak. Kopomusarahan poinaru kokomoi tondu dii gisom baino om kinatagakan disido id Nulu Ayam di nokoboros sabaagi ghaib popokito do woyo keramat.
Iso tudan mantad ponuatan monompogunan Silam nabantug, Ibn Battuta minoboros do kiwaa songulun raja tondu kiugama Silam kingaran do Urduga id Kuala Krai (id suang ponuatan dii, Kilu Krai). Raja tondu dii koilo papanau do kuda, mamana om monuat tulisan Arab. Soboogian sumber moboros do Urduga nopo nga i Cik Siti Wan Kembang. Poingkuro po, poninduan i Urduga sabaagi Cik Siti Wan Kembang milo kasala tu sokiro intangan do fakta, tontok eksplorasi Ibn Battuta (1304-1369), popokito do poimpasi isio 300 toun lobi kopogulu ko mantad kinohoroon di Cik Siti Wan Kembang.
Buuk Detik-detik Sejarah Kelantan poposusui do minongoi i Cik Siti Wan Kembang hilo Nulu Ayam do sumambayang manahak tinan poinggonop kumaa Minamangun om ralan koposion disido au nodi noilaan kalapas dii.
Cita CitataNgaran kinosusuonCita RahayuKinosusuon (1994-08-14) 14 Magus 1994 (umul30)Bandung, West Java, IndonesiaKalaja
Modsisinding
Mimingkono tondu
Toun mimparagat2014dinondoMusical careerGenreDangdut, Jazz, popInstrument(s)VocalsLabel45Movement
Cita Rahayu, i ointutunan nogi Cita Citata (nosusu 14 Magus 1994), nopo nga modsisinding om mimingkono Indonesia. Ointutunan i Cita maya sinding dau "Sakitnya Tuh Disini" i pinointutun id suang sinetron Diam-Diam Suka: Cinta Lama Bersemi Kembali. Nakaanu gaa "Most Famous Soap Opera Soundtrack" o sinding diti id 2014 SCTV Awards. Minsingkono nogi isido id suang sinetron dii.
Pakalajaan
Ontok nopo di omulok po, insaru i Cita Citata do modsinding Dangdut id karamayan pisasawaan miampai di Gemilang Abdi Pratama. Nokotimpuun isido monondig do sinding pop id sikul takawas. Tumilombus, minimpuun isido monondig do sinding jazz. Minongimpuun isido gama sabaagi modsisinding jazz, nga minampayat do Sani Music Indonesia id pintangaan 2014 sabaagi modsisinding dangdut. Sinding disido kiuhu "Kalimera Athena" sinupu di Doel Sumbang. Pinalabus di Citata o sinding solo "Sakitnya Tuh Disini" gama noputut piuhangan miampai di Gemilang (ointutunan sabaagi Shahmi). Id piipiro no minggu, nokosuang o sinding dii id carta piipiro gaas rodiu id Indonesia. Sumusuhut, nokotorimo isido gaa montok Best Contemporary Dangdut Female Solo Artist id Gaa Musik Indonesia ko-18.
Suai ko ii, pinapalabus i Cita single koduo, "Goyang Dumang", om nakalantoi nogi miagal di sinding dau koiso. Pinatayad do YouTube Rewind o muzik video disido sabaagi Muzik Video Bobos Popular 2015 i pinalabus do YouTube, id kinoyonon No. 2. Kalapas dii, nosiliu i Cita do artis No. 1 bobos pokionuon id Google id Indonesia. Pinalabus di Cita o album EP Sakitnya Tuh Disini om pinapaasil single suai miagal do "Aku Mah Apa Atuh" om "Meriang".
Clara ImmerwahrClara Immerwahr (18701915)KinosusuonClara Helene Immerwahr(1870-06-21)21 Mahas 1870Polkendorf near Breslau, Silesia Province, Kingdom of PrussiaTadauwulanminidu pogun2 Mikat 1915(1915-05-02) (umul44)Berlin-Dahlem, Kingdom of Prussia, German EmpireNakapapataiSuicide by gunshotMomogunGermanSinikulanUniversity of BreslauSawoFritz HaberTanak1Buruon saintifikGanaChemistryDoctoral advisorRichard Abegg
Clara Helene Immerwahr (German pronunciation: ; 21 Mahas 1870  2 Mikat 1915) nopo nga songulun puru kimia Jerman. Isido nopo nga tondu Jerman koiso i nakaanu ijazah kedoktoran id suang gana kimia mantad Universiti Breslau, om ointutunan sabaagi songulun pasifis om nogi "wira id suang guraan tunud tondu". Mantad toun 1901 gisom kinapatayon dau gama kinumiros ontok toun 1915, sinumawo isido miampai puru kimia i nakalantoi tutungkap Nobel, Fritz Haber.
Koposion pogulu om ponudukan
Nosusu i Immerwahr id Dumo Polkendorff hilo Breslau (baino nopo nga Wojczyce, Poland), sabaagi tanak tohuri do mikoruhang Yahudi, puru kimia Philipp Immerwahr om sawo dau, Anna (ne Krohn). Pinagayo isido id dumo di miampai tolu tulun taka dau ii no Elli, Rose om Paul. Ontok 1890, minidu pogun o tama dau gama do kanser. Elli om sawo dau, Siegfried tinumimporon id dumo, minundaliu i Clara miampai tapa dau hilo id Breslau.
Monginobos i Immerwahr hilo Universiti Breslau, nakaanu ijazah om PhD id gana kimia id siriba tapanai ]Richard Abegg ontok toun 1900, soira nakaawi 8 semester ponginabasan (alaid o duo semester mantad ko calon kusai montok kedoktoran). Disertasi nopo dau nga kiuhu Beitrge zur Lslichkeitsbestimmung schwerlslicher Salze des Quecksilbers, Kupfers, Bleis, Cadmiums und Zinks (Contributions to the Solubility of Slightly Soluble Salts of Mercury, Copper, Lead, Cadmium, and Zinc). Isido nopo nga tondu koiso i nakaanu Ph.D. id Universiti Breslau om nakaanu kapamantangan magna cum laude. Pongobian nopo thesis dau nga pinaharo id dian utama universiti om ogumu tondu omulok mantad kakadayan dii i nokotindapou, i orohian mintong do "Unser erster weiblicher Doktor" ("dokutul tondu koiso dahai"). Piipiro tulan kalapas nakaanu ijazah, minanahak isido boborosn kiuhu "Chemistry and Physics in the Household."
Pisasawaan om gama
Sinumawo i Immerwahr miampai Fritz Haber ontok Magus 1901, apat toun kalapas tinumanud isido ugama Kristian ontok toun 1897. Nokopintutun yolo piipiro toun nokopogulu hiza minampayat do kalas suamayau om miniuhang-uhang toruhai. Nga ontok nopo dii, au di Immerwahr tinorimo pomuhaboi di Haber tu manu po isido mimpori doid kousinan.
Gama do pomusarahan momogun do tondu nopo di nakasawo nga id walai, poinrontob o komilaan disido popoindalan ponoriukan. Manakadai isido gama sawo dau miampai kookunan minima, kaampai no papadalin piipiro kalatas ponoriukan kumaa boros Inggilis. Ontok 1 Mahas 1902 minogosusu isido di Hermann Haber (19021946), iso no tanak totus pisasawaan diolo.
Maya pibarasan dau miampai di Abegg, minomisunud i Immerwahr do topurimanan au obobos ginawo kumaa tonggungan dau di poinrontob om oumang-umangan:
Insaru oku poingigit prinsip do koposion nopo diti nga osudong soira momoguno o sosongulun do komilaan dau miampai poimponu om mongumbal oinsanan koinganan id koposion. Maya kounsuban dii, iso mantad sabab, do minaganu oku kootuson sumao ontok dii... Nga, oniba koposion i aanu ku mantad dau... om sabab oponsol nopo nga kowowoyoo did Fritz i mongumang-umang om popoiliu tinan dau id kinoyonon koiso id suang pisasawaan dahai, gisom do koulalaho di au songkuro otigas om dominan nopunso miagal dii.
Insaru i Haber do au momusou do sawo om tanak dau, om mongidu diolo montok kotombuluyan kumaa fasiliti saintifik id Mirika Sompuu ontok di piipiro nogi tulan o tanak dau. Soira hilo isio pogun, insaru isio magawi timpu makan dangadau om dongotuong nopo nga id koyonon kaja toi ko miampai koombolutan poingkaraja, om okon ko id walai. Id suang iso suat ontok toun 1915 kumaa Setsuro Tamaru, songulun tambalut poingkalaja Jipun di Haber, minoposunud i Immerwahr do kokousan dau tu kumalaja o sawo dau "18 jam sangadau, insaru hilo Berlin (okon ko hilo Dahlem!)"
Ontok Sangod Pomogunan I, nosiliu i Fritz Haber do mononokodung goos ketenteraan jerman om kitonggungan toponsol id suang koburuon senjata kimia, loolobi gas kirasun. Nokoinuntu o goos disio miampai panamangan disio kumaa kopomogunoon koiso senjata pomunso bobos agayo id suang nawayaan ketenteraan, i naantakan hilo Flanders, Belgium, ontok 22 Ngiop 1915. Immerwahr nopo kaka nga gumaga do ponoriukan do sawo dau, tu montok dau ii nopo nga "penyelewengan kumaa idealisme simbakuro" om "tanda koguloton, mamaraag disiplin i kaanu daa mogowit korotian wagu kokomoi koposion." Nosiliu nogi isido daksi kapatayon tragis bagas tambalut dau poinsikul, Otto Sackur, i nokolubuk miampai au tinomod ontok do minumbal monoina kakodil klorida id makmal di Haber id suang goos ponoriukan senjata kimia.
Kinapatayon
Lobong di Fritz om Clara Haber, Hrnli, poindoros Basel, Switzerland
Au alaid kalapas nokoguli i Haber mantad Belgium, minonimbak i Clara do tinan dau sondii id kangkab momoguno pistol soudor di Haber. Ontok 2 Mikat 1915, minidu pogun isido poinggapus do tanak kusai dau. Kosuabon dii, miampai au minagandad do mogihad, minibok i Haber montok mogintong serangan gas koiso kumaa soudor Rusia id Eastern Front.
Soboogian tagayo kapatayon di Clara au pinoruput. Onom tadau kalapas kinapatayon disido, suat abal kinoyonon Grunewald-Zeitung no i minonuat kokomoi kaantakan dii, minoporuput do "sawo nopo Dr H. hilo Dahlem, babaino id nimungan dumbangan, kinumiros miampai minonimbak tinan sondii. Au noilaan nunu sabab koimaan tondu olimutan diti." Kaantakan kapatayon disido o au ogumu dokumentasi popoimbulai ogumu boros-boros om kontroversi kokomoi sabab kopio dau kinumiros. Spekulasi nopo di nokoimbulai nga gumaga isido gama di Haber id suang sangod kimia, om kumiros nopo nga reaksi dau kumaa kohompitan do sawo disido id kotoinaan potilombus kopomogunoon gas klorin di kumoinsan id suang Pisangadan koduo Ypres, i nokopogowit lobi 67,000 tulun nokolubuk.
Tauh bopo di Clara nga pinawaliu mantad Dahlem kumaa Basel om linobong miampai tauh di Haber i noiduan ginawo ontok toun 1934. Kalapas dii, minundaliu o tanak diolo, i Hermann Haber hilo Mirika Sompuu id nombo napatai nogi isio gama kuminiros ontok toun 1946.
Id suang drama, fiksyen om ponuatan
Nokoimbulai piipiro karya montok mongilo pionutan di Fritz om Clara. Filim oniba Haber, sinuat om sinuhu di Daniel Ragussis, mumbal do monorisid isu id suang pisasawaan diolo. Nosiliu nogi o mikoruhang Habers do kono toponsol id suang novel A Reunion of Ghosts karya Judith Claire Mitchell, id nombo pinungaranan yolo sabaagi Lenz om Iris Alter. Karya suai miagal do The Greater Good (2008), ponuhuan di Celia de Wolff om sinuat di Justin Hopper, monginruai di Clara sabaagi songulun i bobos nokopuriman bagas gama ponoriukan sawo dau kokomoi pisangadan gas. Susuyan koposion diolo nga pinosolimbou nogi id siri soduontong Amerika ii no Genius.
Ontok toun 2014, pinalabus o filim Clara Immerwahr (ponuhuan di Harald Sicheritz). Nokomoi nogi miampai oniba i Clara om Fritz id suang buuk How to Hide an Empire: A History of the Greater United States sinuat di Daniel Immerwahr, id suang konteks nawayaan tonggungan nitrogen id suang pomutanaman id Amerika. 
Coddle (sumoonu ointutunan sabaagi Dublin coddle; Irish: cadal) nopo nga Taakanon Irish i insaru onsokon montok magawi lobi-lobi taakanon. Koubasanan nopo, ii nopo nga mantad lapisan sosej wogok om rashers (rinidisan atandai bakon i kilunok) miampai kentang pinutul angagayo, bawang rinidis, silaon, lado (pepper) om herba. Maya tradisional, milo nogi ii kuaan do barli.
Coddle nopo nga pioniton miampai Dublin, ibu kota do Ireland. Taakanon nopo kaka diti nga kaanangan do monunuat miagal do Sen O'Casey om Jonathan Swift, om nokomoi id piipiro sukuon kokomoi Dublin, kaampai no gama di James Joyce.
Coddle id Dublin, 2022
Onsokon iti maya tonokon o daging bakon om sosej, papaasil stok montok menumis ngaawi kakamot onsokon dii. Onsokon ii id suang periuk miampai sompon di ogirot montok mengukus nansaka i au olikupan do kuah. Sumoonu ruhangan ii kentang di noridi, nga maya tradisional nopo om akanon ii miampai ruti. Pomoruhang roso nopo di koubasanan nga silaon, lado om sumoonu parsley.
Versi moden nopo do Coddle ga pioniton miampai John O'Donnell (Sean O'Donail) mantad Baile Formaid om ii nopo pogulu po nga Inse Chr. Abaal isio mogonsok Coddle topurak (stok kinotuan) om Coddle sukulat (stok daging sapi) om variasi i popohompit mongungkanit do white pudding mantad kulit dau om tonokon ii moi do apakat o Coddle.
Etimologi
Tadon nopo ngaran Coddle nga mantad boros maan coddle, i kirati mogonsok taakanon id suang waig id siriba takat golok (intangai coddled egg), i sumusuhut naanu mantad hogot caudle, ii no hogot Perancis i kirati olokot mamarabus, mamarabus sampapas onsok toi ko' menumis.
Kapansalan id koubasanan ointutunan Irish
Gama do poimbida o coddle montok Dublin, om kokitanan nopo dau nga au songkuro montok di au po insan kokito dii, ogumu tulun Dublin i mongumolig do taakanon diti. Miagal nogi taakanon kabansaan kontroversi di suai ii no casu martzu, escargot toi ko' hkarl, tumanud tulun di orohian mangakan coddle, oondos yolo sokiro haro tulun di sosomuan om au oubas do taakanon diloau kotorimo tulun orohian mangakan coddle sokiro luguon (browning the sausages) ii sosej.
Intangai nogi
Tinuridong o sikul diti ontok toun 1965 miampai 135 susumikul. Kampus koiso nopo nga hilo id Calle Eugenia. Noukab o sikul secundaria ontok toun 1968. Program sikul takawas CCH noukab ontok toun 1971, miampai tinimungan graduan kumoiso ontok toun 1974. Noukab iso auditorium wagu ontok toun 1973. Kampus Cuernavaca nopo nga noukaban ontok toun 1992, om nakaanu sikul secundaria ontok toun 1998. Kopihondot toun dii, minomoruhang o Mexico City do secundaria B. Noukab o kampus Quertaro ontok toun 2007.
Intangai nogi
Corgi Wales toiko corgi nopo nga iso kawo tasu gembala i okoro om mantad hilo Wales. Ngaran Corgi diti naanu mantad hogot boros Wales Cir om ci (i nokosimban (bermutasi) kumaa gi). Ci nopo nga "okoro" om gi nopo nga "tasu". Kiwaa duo kawo solusuk tasu corgi Wales i noumboyo (diiktiraf). I nopo nga corgi Wales Pembroke om Corgi Wales Cardigan. Kiwaa o pisuayan fizikal koduo-duo tasu diti. Tumanud do piawaian solusuk, tasu cardigan nopo nga lobi awagat om alawoi ko tasu pembroke. Mulong do ingkaa lobi ointutunan o corgi Wales Pembroke tu minomiara i Ratu Elizabeth II lobi 30 tasu pembroke.
Cristiano Ronaldo
Ronaldo miampai Al Nassr ontok 2023Personal informationNgaran poinggonop
Cristiano Ronaldo dos Santos Aveiro nosusu ontok 5 Mansak 1985, id Funchal, Madeira, Portugal. Isio nopo diti nga songulun mamamain buul sipak ii nointutunan mantad Portugal id posisi do penyerang montok kalab buul sipak Al-Nassr id Arab Saudi om mamain montok tinimungan kabansaan Portugal. 
Insaru roitan sabaagi maamamain bobos abantug solinaid timpu , nakaanu i Ronaldo gaa' FIFA Ballon d'Or do inlimo, maamamain i insaru kopio kaanu gaa' diti om nogi maamamain koiso id suang nawayaan buul sipak i nakaanu gaa' Kasut Emas Eropah soginumu ingapat. Solinaid gamasi dau, nakalantoi isio 33 tinan trofi pialaan apangkal, kaampai no turu pialaan liga domestik, limo pialaan Liga Juara-Juara UEFA, iso montok untuk trofi pialaan Piala Eropah UEFA om iso trofi montok pialaan Liga Negara-Negara UEFA. Sabaagi penjaring gol i produktif, mongigit i Ronaldo rekod montok gol bobos ogumu id Liga Juara-Juara UEFA (140) om minonguhup (42) id suang nawayaan Liga Juara-Juara UEFA. Suai ko ii, nokopoopi nogi i Ronaldo do hatrik bobos ogumu id suang nawayaan buul sipak sogunumu (66), hatrik bobos ogumu id suang Liga Juara-Juara UEFA (8) om gol bobos ogmu id taang sompomogunan (128). Isio nopo nga songulun mantad piipiro maamamain i nokopomonsoi lobih mantad 1,000 kosolimbahan gama profesional om menjaringkan lobi mantad 700 golpakarajaan senior montok kalab om pogun.
Nosusu om ginumayo id Santo Antnio, Madeira, noilaan do kitoruol takikardia i Ronaldo di 15 nogi o toun. Nonuan isido pongusapan maya pamayayakan, om minongimpuun gamasi senior miampai minampayat kalab Sporting CP, pogulu minampayat kalab Manchester United di 18 toun dau ontok toun 2003. Kalapas nakalantoi miampai trofi koiso disio ii no Piala FA ontok musim koiso id England, minonguhup isido kalantayon do tinimungan United id tolu pialaan Liga Perdana Inggeris mogisuhut-suhut, iso pialaan Liga Juara-Juara UEFA om iso trofi Piala Kelab Dunia FIFA. Ontok di 22 o toun, nakacalon isio montok gaa' Ballon d'Or om Maamamain Bobos Abantug Pomogunan FIFA om nakalantoi id koduo-duo gaa' diti ontok di 23 o toun. Ontok toun 2009, minanain i Ronaldo do kontrak miampai kalab Real Madrid id Sepanyol miampai rekod kinowolihan bobos apagon id pomogunan ontok dii miampai gatang kiikiro 80 riong.
Id Sepanyol nopo, nakalantoi i Ronaldo do duo pialaan La Liga, duo trofi Piala Raja Sepanyol, duo Piala Super Sepanyol, apat tinan trofi Liga Juara-Juara UEFA, duo tinan trofi Piala Super UEFA om tolu tinan trofi Piala Kelab Dunia FIFA. Kalapas minampayat do Real Madrid, nakaanu i Ronaldo taang koduo montok gaa' Ballon d'Or id dohuri di Lionel Messi sogunumu intolu, pogulu nakalantoi do gaa dii induo i misusihut ontok toun 2013 om 2014. Ontok toun 2014, dinobatakan i Ronaldo sabaagi maamamain bobos osiau id suang nawayaan buul sipak Sepanyol soira nakalantoi isio momodimpot 200 gol id suang La Liga doid 178 no o pialaan. Ontok toun 2015, isio nopo nga penjaring gol bobos ogumu kalab. Ontok toun 2017, nakalantoi i Ronaldo do gaa' Ballon d'Or di kumoinlimo kalapas nakaanu undian bobos ogumu.
Cyon nopo nga iso liwang tolipaun kandai di pinoimagon do LG, iso tanak sarikat, LG Electronics. Sokiro podolinon maya literal, "Cyon" nopo nga kirati "Cyber On".
Pongindopuan TV Commercala do Cyon
Kotinanan perundanganDewan PerwakilanKemerdekaan daripada United KingdomPerjanjian London-Zrich 19 Mansak 1959Kemerdekaan diisytiharkan 16 Magus 1960Hari Merdeka 1 Gumas 1960Sertai Kesatuan Eropah 1 Mikat 2004
AreaJumlah9,251km2 (3,572sqmi) (ke-162) Waig (%)0.11Population2021 estimate1,244,188 (ke-158)2011census838,897Density123.4/km2 (319.6/sqmi) (ke-82)GDP(PPP)2022estimateTotal $43.802bilion (ke-123)Per kapita $48,443 (ke-37)GDP(nominal)2022estimateGinumu $27.726bilion (ke-110)Per kapita $30,663 (ke-36)Gini(2020)29.3lowHDI(2019)0.887very highke-33Mato tusinEuro  (EUR)Zon timpuUTC+2 (EET)Summer(DST)UTC+3 (EEST)Driving sidekiriCalling code+357Kod ISO 3166CYInternet TLD.cy
Gambar satelit MODIS montok Cyprus
Cyprus toi ko' ngaran di poihimagon nopo nga Republik Cyprus (Yunani:  , rumi: Kypriak Dimokrata, Turki: Kbrs Cumhuriyeti) nopo nga iso pogun pulou id kosilahon Rahat Mediterranean; kinoiyonon nopo nga 113 kilometer kabaatan Semenanjung Anatolia id Turki om osodu mantad posisir kosilahon Syria. Pulou diti nopo nga pulou kotolu tagayo om id bobos togumu haro mogigion id kinoiyonon do rahat diti. Kakadayan tagayo nopo nga Nicosia ii nogi o tina kakadayan do pogun diti.
Pomungaranan
Ngaran "Cyprus" naanu mantad hogot "kuprum" toi ko tambaga id boros Yunani ii nokosiliu do boros latin (pamarait boros Latin: ) tu ogumu tambaga noukad id Cyprus. Ngaran boros Turki nopo do Cyprus nga Kbrs , koumbal noija' id kosuratan timpu kopomorintaan Uthmaniyah sabaagi  toi ko' ; ija'an koduo diti koumbal nokosiliu iso uhu kolobusan ii winonsoi tulun ginumuan id Turki pulou dii mantad toun 1893 gisom 1898.
Pogun id Eropah
Albania  Andorra  Armenia  Austria  Belarus  Belgium  Bosnia and Herzegovina  Bulgaria  Croatia  Cyprus  Czech Republic  Denmark  Estonia  Finland  Georgia  Jerman  Greece  Hungary  Iceland  Ireland  Italy  Latvia  Liechtenstein  Lithuania  Luxembourg  Malta  Moldova  Monaco  Montenegro  Netherlands  North Macedonia  Norway  Perancis  Poland  Portugal  Romania  Russia  San Marino  Serbia  Slovakia  Slovenia  Spain  Sweden  Switzerland  Ukraine  United Kingdom  Vatican City
Dabra Sia
Songulun lulumonsoi mantad pogun Sabah miampai ngaran poimponu nopo nga Dabra Sia Ying Ying. Kinalantayan dau nopo diti nga nokoimpuun ontok di toun 2019 tu nakalantoi sabaagi do limbou koiso id Pialaan Tohuri Sugandoi Kaamatan Taang pogun Sabah id Hongkod Koisaan, KDCA ontok 29 Mikat. 
Ontok nopo dii nga, mobi iyau mantad do Dewan Undangan Damung (DUN) Kadamaian om nokoowit do wawa tusin soginumu RM6,000, trofi om nogi kakamot lotirik.
Daing
Daing toi ko' ngaran saintifik dau Piper betle nopo nga iso kawo guas toi ko' susumuni di rumoloi rambat malar otomou id suang paganakan Piperaceae ii pointias id koiyonon tropika Asia Silaubaat om Asia Selatan.
Roun-roun do daing diti gunoon do tongotulun ginumuan sandad montok piakanon do taakanon/tua'-ua' suai ko' lugus montok mogisuusuai tudu (montok minguyat, sabaagi popoinggaan om nogi popowongi) om gunoon id isoiso kaantakan miagal mangalap do tutumombului, om nogi sabaagi nopung id suang tadat pisaasawaan. Oponsol nogi iti daing id gana pongusapan tradisional do tinaru Tabai.
Botani
Susumuni rumoloi diti nopo nga' kaanu kumawas gisom 15 m. Guas daing diti kiwotik do sokulat otomou-tomou, kibontuk do obulugu, kiruas om nogi kinoyonon hinonggo sumoliwan o gamut. Gamut dau nopo nga' tunjang, obulugu om kiwaran sokulat osiisilou. Puun daing nopo diti nga' oruak o kosunion id gana di kialiran do osonong miampai aiso waig di poinlontibung om nogi amu kitusi toi ko' kialkali. Pomutanaman nopo daing diti nga' poinghondot id kinoyonon di osonong maganu do kapur.:14
Roun do daing nopo nga' kibontuk miagal do tundu-undu om lumahis, kaagal-agal do kaduk tu' iso paganakan; daing diti kiwotik otomou otuongsoira opongo. Roun daing diti nopo nga' sumuni monoroiso om mitoyung, kira'an, om poposoliwan do taau di owongi soira pisoson. Koubasan, roun diti nopo nga' kininaru lobi kuang 5-8 cm om linaab 2-5 cm, nga' ogumu nogi puun di sumuni om papaasil do roun kisaiz tagayo gisom lobi kuang 15 cm ninaru om 10 cm linaab. Daun-daun sirih Tusak do daing nopo nga' poinjambak mombontuk do bulir om haro roun poningolig 1 mm kibontuk obulugu tanaru id posorili dau. Tusak daing do kusai om tondu sumuni id iso puun (dioecious): bulir tusak kusai kininaru lobi kuang 1.5-3 cm om haro duo stamen ii osuhatan oniba, om tusak tondu nopo nga' kininaru do 1.5-6cm hinonggo haro duo tulu tusak gisom limo tua' kiwotik opurak om otomou osilou-silou. Tua' di pinaasil nopo nga' kiupa do beri tobulugu kiwotik otomou obuhog.
Pionitan miampai tulun
Kogunoon
Suai ko' iri, roun daing nogi nga' milo akanon miampai gambir montok mongusap toruol sadaanon. Montok mongusap momuraha todung, lopion o roun daing om posonsongon id luang todung montok moningkod do raha id suang do todung.
Koubasanan om kotumbayaan
Junjungan daing id Pattani
Iti nopo nga' oponsol id kaadat-adato pisasawaan tulun Tabai om tulun India, om kaadat-adato momuhaboi nogi nga' naanu mantad boros pinang; ahal diti pinogirot po kawagu miampai perlambangan ogirot do tinaru pointantu miagal do koruhang kumaa kusai pinapasang kumaa roun daing do tondu.:34
Mantad perspektif tulum Tabai, kowoowoyoon puun daing ii rumoroi om sumalakoi miampai amu momirumbak do junjung toi ko' puun panakawalai piniungkait do woyo soosongulun di mamantug do tulun suai om kiwoyo mananahak i maan do monikid tulun.
Mantad di tontok Dalai Lama ko-5 ontok hinotusan ko-17, kowowoyoon disio toririmo osiliu do simbol popiiso do pogun Tibet, tu mongongobi isio do woyo toluud om koubasanan do Buddha. Dalai Lama nogi nga lundu oponsol id koubasanan Geluk i dominan mantad aspek politik id Tibet Tengah, nga kuasa ugama nopo dau nokolobi do rontob mazhab. Sundung do au isio kitonggungan formal toi ko' institusi id hombo-hombo kotumbayaan ugama, i binuruan do Lamaid sawat diolo, nosiliu isio do simbol pisaan pogun Tibet i mongobi do woyo toluud om koubasanan Buddha id hombo-hombo kotumbayaan mazhab pointantu. Fungsi tradisional Dalai Lama sabaagi lundu id suang mazhab i popiiso kotumbayaan ugama om wilayah di misuai-suai i toinao do Dalai Lama ko-14 timpu baino. Minggoos isio do monoguang mazhab di au mionung om suai-suai id suang komuniti niadaan om nosiliu simbol pogun kenegaraan Tibet mogigion id Tibet om nogi nunu id suang di niadaan.
Daphne Iking (nosusu Maria Daphne Eleanor Mozes Iking; 6 Madas 1978) nopo nga songulun peragawati, popolombus ababayan, om Pelakon tondu Malaysia, mantad Keningau, Sabah. Koumbal yau suminiliu do popolombus ababayan montok program The Breakfast Show id Ntv7. Nakalantoi nogi isido sabaagi Unduk Ngadau Kaamatan Sabah 2003 mobi do Lembah Klang om suminiliu juara montok Unduk Ngadau Kaamatan Sabah 2003.
Koumbal i Daphne do kipomusarahan montok sumuang id gana do Perubatan nga amu nabayaan o angkab dii tu modosi yau raha. Daphne nopo nga haro Ijazah Sarjana id Komunikasi (2004) om Ijazah Sarjana Muda id Penyiaran (Filem, TV om Radio, 2001), goduduo ijazah dii nopo nga mantad Universiti Simbakuro Malaysia id Pulou Pinang, Suminuang i Iking do persada soduontong maya kinoimbulayon dau id suang iklan Pond's ontok toun 2001. Ontok toun 2003, Minodopitor yau montok maganu jawatan sabaagi wartawan id TV3. Amu alaid, nakaanu yau kinoyononon sabaagi hos Ringgit Sense id rangkaian dii.
Ontok toun 2004, nokoimbulai i Daphne sabaagi hos Explorace solinaid do duo toun. Kalapas dii, poingompus do toun 2005 popolombus yau ababayan do PNB World Investment Challenge (TV3), Vector Challenge (8TV), May/Antabax Health & Beauty Capsules (TV3) om Explorace Kids (TV3). Nokosiliu nogi isido do wartawan montok the Brand om Majalah Tiga id TV3.
Ontok toun 2006, tuminimpuun yau do suminiliu mimimiingkono maya siri KL Lights. Ontok toun di miagal,nokoimbulai yau id suang My Australian Adventure i kitema do Travelog. Ontok toun dii, minundaliu yau kuminaa id ntv7 om popolombus yau ababayan do The Breakfast Show id saluran dii. Nokoimbulai nogi yau sabaagi juri naalap id suang What Women Want id 8TV.
Koumbal i Daphne do popolombus ababayan pokiikiro 30 ababayan soliwan i nokosolimbou om amu nokosolimbou id soduontong mantad toun 2004, kaampai no Explorace Street Party id Bangsar (2004), Pitimbungakan Alumni USM (2005) om Guess Model Search (2006).
Koumbal i Daphne nokoimbulai id suang do mogisuusuai iklan cetak om soduontong, kaampai no Pond's onyok toun 2001, Kenny Rogers Roasters (2005), om Volvo S80 (2006). Suai ko ii, koimbulai nogi i Daphne id suang mogisuusuai majala', miagal ko' KLUE, Eve & Adam, Ezyhealth om FHM. Ontok toun 2006, nopili yau id taang ko-14 id suang FHM Malaysia's Sexiest, kinalantaion dau di bobos osonong solinaid do tolu toun mantad po nokoimbulai yau id suang pomilian dii.
Miniongoi i Daphne miampai di Ryan Chong ontok 27 Milatok 2007, om minogosusu songulun tanak tondu kingaran do i Isobel Daniella Iking-Chong ontok Momuhau 2007. Sundung do ingkaa, ontok toun 2009, miniada i Iking miampai Ryan Chong, kerana gama pioduhan do CEO Adidas Malaysia, Darren Choy Khin Ming. Minomolohou i Chong di Choy mongoi padaha (kuut) tumanud Kanun Keseksaan 498 ii no "maganau ginawo toi ko mononggoi toi ko mamagakom sosongulun tondu kisawo miampai kiangkab jenayah."
Suminawo i Daphne miampai songulun mongingindapu Tabai, Azmi Abdul Rahman maya karamayan pisasawaan pointutup, om nogi yinumanud ugama Silam.
Deepika Padukone (nosusu ontok 5 Milatok 1986) nopo nga songulun mimingkono tondu India.Isido nopo nga iso mantad mimingkono i kaanu bayaran bobos akawas id pomogunan om noroiyan id media sabaagi songulun personaliti bobos ointutunan id India. Minonuridong i Deepika Padukone do gama id suang filem Hindi, om nokotorimo piipiro gaa', kaampai no tolu Gaa' Filmfare.
Nakaanu i Deepika Padukone do rarayou montok do singkonoon id filem piginawaan ontok toun 2009 Love Aaj Kal om filem drama 2010 Lafangey Parindey. Sundung pia miagal diri nga nakaanu yau do tisuli di amu osonong soira doid filem komedi piginawaan dau ontok toun 2008 Bachna Ae Haseeno om filem komedi 2010 ms:Housefull. Sinusuhut kawagu dau ilo miampai tonggungan dau id suang do siri filem di amu nakalantoi miampai komersial id nombo do nokokirar yau do popoingkawas kointutunan dau id pakalajaan. 
Ontok toun 2012 id filem pecah panggung 2012 Cocktail nopo nodi nga pinapatanda' do titik koimpuunan koingkawasan di okito kopio id gama dau nakaanu do rarayou mantad tulun ginumuan om nakaanu nogi do nokosogu sumili sabaagi sosongulun Pelakon Wanita Terbaik id piipiro anugerah. Ontok di toun 2013, minonuridong i Deepika Padukone sabaagi moniiningkono poinggulu id suang pawagam en:Hindi miampai pinapalantoi tonggungan poinggulu id suang filem komedi Yeh Jawaani Hai Deewani om Chennai Express (goduuduo nakaanu taang id filem-filem miampai totus di bobos akawas kasasari). 
Suai ko' ilo', nakalantoi nogi yau id Gaa' Filmfare untuk Pelakon Wanita Terbaik montok koposolimbahan dau id suang filem piginawaan bobos koposinduol id filem Goliyon Ki Raasleela Ram-Leela. Suai ko' minsingkono', mampayat nogi i Deepika Padukone id boogian do koimaan pantas, monuat do kolum id iso' akhbar India, om nokosiliu nogi do duta tagayo selebriti kirahung montok ms:Jenama om ms:Produk. Koposion id labus layar alaab nosiliu sabaagi subjek akhbar tabloid id India. 
Demetria Devonne "Demi" Lovato (nosusu ontok 20 Magus 1992) nopo nga songulun susuminding, monunupu sinding, om mimingkono tondu Mirika Sompuu. Nokoimbulai isido id siri do soduontong tangaanak id Barney & Friends (2002 - 2004). Nointutunan isido miampai kono do Mitchie Torres id filem soduontong muzikal Camp Rock (2008) om nogi Camp Rock 2: The Final Jam (2010).
Demografi (awalan demo- mantad Yunani Kuno:  dmos i kirati do "tulun-tulun", om -grafi mantad  graph, nopo nga "ponuatan, ponolinahasan toi ko' ponukuan") nopo nga ponoriukan statistik populasi, loolobi po do tulun.
Pomorindakan demografi nopo nga popohompit toinsanan momogun toi ko' tinimungan di pinatantu do kriteria miagal do ponudukan, Kewarganegaraan, Agama, om Etnik. Oubas o nstitusi ponudukan do monindu gana demografi sabaagi gana sosiologi, sundung haro piipiro jabatan demografi osinggawa. Tumanud ponoriukan demografi kumaa winoun, populasi winoun gisom toun 2050 om 2100 nga aaga do demografi.
Poporontob o demografi formal do objek ponoriukan montok monipong proses populasi, om gana demografi sosial toi ko' ponoriukan populasi di lobi agayo nogi nga momorindak pionitan do proses kobodian, sosial, koubasanan, om biologi i mamarahung do populasi.
Dengkil nopo nga iso kakadayan tokoro id Malaysia, iso mantad mukim id suang watas Sepang, Selangor id pialatan Cyberjaya ponong id koibutan om Salak Tinggi ponong kabaatan. Ababayan kobodian id Dengkil nopo nga mumang no buru gama kopotundaan Putrajaya om Cyberjaya i miinsomok miampai dii.
Kiwaa piipiro longkod ponudukan takawas id Dengkil kaampai no iso longkod asasi ii no Longkod Asasi Universiti Laguwagu MARA (UiTM) Kampus Dengkil.
Kolej Komuniti Kuala Langat Cawangan Sepang nopo nga poinlongkod id Taman Warisan Putra, Dengkil om popotounda Sijil Perkhidmatan Logistik.
Kolej Universiti Penerbangan Malaysia i poinlongkod id Jalan Kajang-Dengkil, Jenderam Hilir popotounda ponudukan mimpuun taang asasi gisom PhD.
Kiwaa piipiro koumatan don ginumuan id Dengkil kaampai no balai polis, pejabat pos, Klinik Kesihatan Dengkil, pasar don ginumuan om longkod ibadat.
Nuluhon Unggul Country Club nopo nga poinlongkod id sampaping Kampung Sungai Buah, Dengkil nopo nga kalab golf 18 luang i poinggonop nogi miampai lapang sasar, restoran, kulam mingkaaku, om spa montok koumatan tutumombului.
Denmark nopo nga pogun Nordik ii tokoro kopio. Poingiliu o pogun diti id gasait Scandinavia, ii nopo nga id utara Eropah. Denmark nopo nga misompadan do Rahat Baltik om Rahat Utara, miampai no kiwaa do gasait ii mioput miampai do Jerman om pulou-pulou tongokoro. Denmark nopo nga poingiliu id utara Jerman om Poland, kosilahon laut Sweden om selatan Norway. Kaagu, Greenland om Pulou Faroe nopo nga minamadadi do raja Denmark sabaagi do luguan pogun (miagal id Australia, New Zealand om Kanada ii pinoposiliu do Ratu Britain sabaagi luguan pogun diolo), nga kiwaa tunud montok momorinta do sondii-sondii. 
Piisaan do karajaan Denmark nopo nga nokoimpuun ontok hinotusan kumo-10 soira manarampas o Denmark do Rahat Baltik. Tuminilombus wagu o Denmark do manarampas Koisaan Kalmar ii pinaasas ontok do 1397. Koisaan diti nopupusan ontok 1523 soira do "nokoundaliu" kumaa do Sweden. Sundung do ingkaa, nga Denmark nopo nga poingkakal id koisaan di kumaa Norway gisom do nobubar ontok 1814. Suai ko ii, pinoinlaab nogi do Denmark o tana jajahan dau mantad piisaan diti gisom do Kopulauan Faroe om Greenland. Denmark nogi nga nokotungag mantad kalaan diolo id Pisangadan Scleswig Koduo ii pinopoingkawas sunduan nasionalisme Denmark. Pinakakal diolo o taang neutral diolo id Pisangadan Dunia Koiso. Ontok Ngiop 1940, suminaap o Jerman kumaa do Denmark. Kopongo kalantayan do Jerman, minogiigiyon iyolo id Denmark gisom do naala do Pihak Berikat ontok Mikat 1945. Denmark nogi nga pongeksport tagayo produk pomutanaman ontok pintangaan koduo hinotusan kumo-19. 
Porlombagaan Denmark nogi nga minanandatunturu do momupus monark mutlak tumimpuun do 1660 ontok do 6 Mahas 1849. Dinondo, raja Denmark i Ratu Margrethe II nopo nga pinopoindalan pomorintaan parlimen demokrasi. Parlimen Kabansaan om karajaan kilongkod id Copenhagen, ibu pogun om nogi bandar tagayo om longkod komersial gulu Denmark. Denmark nogi nga nosiliu do puru Piisaan Eropah ontok 1973 om minonimban do mato tusin krone kumaa euro. Suai ko ii, Denmark nogi puru nogi do NATO, Majlis Nordic, OECD, OSCE, om Kotinanan Pogun Poinsompuru. 
Denmark nogi nga kitaraf koposion takawas om pogun ii kitaang osonong id aspek ponudukan, kolidasan, kobibasan don ginumuan, komakmuran om pombangunan koulunan. Pogun diti nga kitaang takawas nogi id mobiliti sosial. Denmark nopo nga pogun di kiharo per kapita takawas. Ontok toun 2014, Denmark nopo nga pogun pencen di tosonong kopio id pomogunan. 
Etimologi Denmark nopo nga mantad do hogot "Danes" om "Denmark" ii popokito do Denmark sabaagi do karajaan di miiso. Pinopoimbulai iti do pisiwalan. Hogot diti nopo nga morujuk do "Dan" om morujuk do Dani toi ko' lundu kinawayaan, Dan om hogot pointopot - "mark" id dompok dau. Isu diti nopo nga nokorumit soira morujuk do tulun Dani id Scandinavia toi ko tiyonon suai id Eropah miagal ko Greek om Rom (miagal ko Ptolemy, Jordanes om Gregorius). 
Nung hogot den morujuk kumaa "agop" ii haro id hogot Sanskrit, dhnu- (; "desert"). -mark nopo di nga notumbayaan do kirati gouton toi ko watas sempadan, om milo nogi kirati do "watas gouton" ii morujuk do selatan Schleswig. 
Kakamot arkeologi gulu nopo nga nokito id Denmark ontok 130,000 - 110,000 pogulu masihi. Tontok Gangsa Nordic (1800-600 TD) id Denmark nopo nga kiwaa "pongsu" miampai do nokoihum lur. 
Denmark nopo nga kiiklim sederhana ii milo do komoyon kikouyu-yuon musim tosogit. Musim tosogit nopo nga kotimpuun ontok Milatok miampai suhu 1.5 C (34.7 F) om musim talasu ontok do wulan Magus miampai suhu 17.2 C (63.0 F). Denmark nopo nga kipurata do 179 tadau tikid toun miampai rasam om kotorimo purata rasam soginumu 765 milimeter per toun. Musim luruh nopo dii nga timpu di alaid om musim bunga nopo nga musim di tokoring id Denmark.
Miampai kinoingkakaton di osiau montok industri podtuongisan id Bali, mongunsub om popromosi o Denpasar kokomoi aktiviti pamadagangan om goos, panakadaian kumaa dii monguhup do kadar kosunian di akawas kumaa Provinsi Bali. Populasi montok Denpasar nopo nga' 725, 314 tumanud do Bancian 2020. nokoinsiriba mantad 788,445 maamaso Bancian 2010 gama do pandemik; pangaga'an rasmi id pintangaan do 2022 nopo nga' 726,808. Kinoyonon metropolitan Denpasar i poinlongkod id Denpasar (lohowon sabaagi Sarbagita) nopo nga' haro soginumu 1,785,800 mogigion antakan di pintangaan 2022. Pandemik om panampanan kokomoi kotombuluyan pinopoingkuri do mogigion.
Ngaran do Denpasar - naanu mantad do boros Bali "den", i kirati do koibutan, om "pasar", i kirati do tomu  popokito do nontodon do kakadayan diti nopo nga' mantad do tomu, kinoyonon dinondo otutunan sabaagi do Pasar Kumbasari (otutunana sabaagi "Peken Payuk" di laid), id boogian koibutan kakadayan nokoburu.
Maamaso di hinotusan ko-18 om ko-19, Denpasar nopo nnga' kinoyonon sabaagi ibu damung montok Pomorintaan Hindu Majapahit id Badung, om kakadayan diti nogi nga' otutunan sabaagi Badung di pogulu po. Kinoyonon domboyoon (royal) nopo nga' napanakahan om rinumbak maamaso do koomungan tulun Belanda di toun 1906. Iso patung id Taman Puputan (longkod apat pasagi Denpasar) montok momuhondom do Puputan di toun 1906, hinonggo soginumu soribu tulun Bali, kohompit no Raja om tioyon (palace) disio, kinumiros id dumbangan do tentera Belanda di sumaap, okon ko' minokiala kumaa diolo.
Di toun 1958, nokosiliu o Denpasar sabaagi longkod pomorintaan montok Provinsi Bali. Om kakal sabaagi longkod togori montok koduo-duo watas Badung om Kota Denpasar.
Koduo-duo Denpasar om watas Badung nakawaya do koburuon di osiau id aspek fizikal, kobodian om koubasanan. Okon no ko' nosiliu sabaagi do ibu damung, Denpasar nogi nga' nosiliu sabaagi longkod komersial, ponudukan, industri om podtuongisan.
Miampai purata 4.05% kosunion populasi sontoun, miampai nogi do koburuon di osiau, nokorikot o mogikaakawo kobolingkahangan do kakadayan. Tinolibamban iti maamaso do maya miting i momogonop konuruan om pokionuon do masyarakat kakadayan i masagan do mumang buru maan tolibambano miampai manahak kagabasan mantad Kabupaten Badung.
Naanu o pisokodungan montok popoingkawas status Denpasar sumiliu do kakadayan autonomi om di nopo 15 Milatok 1992, Undang-undang No. 1 Toun 1992 miampai rasmi pinopoimagon do Kota Denpasar. Rinasmi do Montori Suang POgun iti antakan di 27 Mansak 1992.
Maamaso di Milau 2009, id suang do ponjajaran kawagu montok togori potilombus, Kooturan No. 67 pinopoundaliu do ibu kota Kabupaten Badung mantad Denpasar kumaa Mangupura.
Denpasar nopo nga poinladsong id kinawas 4m (13ft) mantad paras rahat. Om ginayo do kinoyonon diti nopo nga 125.98km2 toi ko' 2.18% mantad ko' ginayo Provinsi Bali. Mantad kopomogunoon do tana, 2,768 hektar nopo nga pomutanaman do parai, 10,001 hektar nopo nga tana okoring, om noolu ginayo tana nopo nga 9 hektar. 
Bawang Badung nopo nga popiduo do Denpasar, hinonggo bawang diti nopo nga' lumuyung kumaa Teluk Benoa.
Denpasar nopo nga poinladsong id boogian kabaatan khatulistiwa, iklim savana tropika (klasifikasi iklim Kppen: Aw), miampai alasu om asagub monikid toun. Mantad dii, haro kosimbanon tokuri monikid sontoun, miampai purata suhu lobi kuang 28 taangh Celcius. Toun diti boogion kumaa duo musim: oyopos om okoring. Timpu rumasam nopo nga maantadwulan Milau gisom Mikat, om timpu magadau nopo nga mantad wulan Mahas gisom Gumas.
Populasi montok kakadayan diti nga' soginumu 788,445 di toun 2010, nokoingkawas mantad ko' 533,252 mantad di dekat pogulu. Pangaga'an rasmi nopo di pintanga'an-2022 nopo nga 726,808.
Populasi Denpasar nopo nga' mingkawas soginumu 4% monikid toun mantad toun 2000 gisom 2010, osiau kinoingkawason do Denpasar antakan di 2005 gisom 2010 mantad ko' i toun pogulu. Bagas mantad do pengeboman Bali 2002 nopo nga nakapanahak do kolungguyan kumaa podtuongisan, pakalajaan om imigrasi mantad pulou suai.
Sokiro kotilombus o trend diti, ouhan o Denpasar do katalib sonriong mogigion id banci potilombus di toun 2020. Pogintangan do banci (SUPAS) di toun 2015 pinopoilo do populasi 879,098 tulun montok kakadayan dii, nga Bancian 2020 popokito do kinorotuon populasi diti kumaa 725,314. Nokolobi lobi kuang 7,098 kusai kopiadang do tondu id Denpasar maamaso pintangaan 2022. 
Lobi kuang 63.3% do populasi dii nopo nga' Hindu (BPS 2020), om Silam nopo nga' ugama minoriti bobos tagayo (28.65%), tonudon do Kristian (6.45%), Buddhism (1.47%), om Confucianism (0.03%).
Maya togori, kolunduan kakadayan nopo nga' haro apat watas (kecamatan), pinabaagi kumaa 43 kokompungan. Pinopoingkakat o Denpasar mogikaakawo laang montok monginggumu do koumatan don ginumuan.
Kinoyonon podtuongisan id Denpasar, kohompit no Kuta om Ubud. Kinoyonon pamansayan kohompit no osomok toinsanan Kabupaten Badung (au kohompit do Watas Petang), soboogian tagayo Kabupaten Gianyar (au kohompit do Watas Payangan, Tegallalang, om Tampaksiring), om soboogian Kabupaten Tabanan (Watas Kediri om Tabanan no). Otutunan iti sabaagi Sarbagita, iso kompaun noputul Denpasar, Badung, Gianyar, om Tabanan, winonsoi miampai rasmi miampau Kooturan Presiden No. 45 Toun 2011, hali pia' tumuku no Tabanan kumaa kopoinlaaban kakadayan. Intangai nogi List of metropolitan areas in Indonesia.
Koburuon do podtuongisan om struktural minonimban do kobodian di kaanu manahak bagas di agayo kumaa Denpasar. Pordagangan, hotel om restoran mendominasi do kakadayan i kosoliwanan id pogun serantau kasar.
Om kopongunsub do kobodian Denpasar nogi nga mantad pamansayan do kakamot tinunturu miagal do ukiran om arca cenderamata. Industri kraf, sundung pia miagal di, nakawaya do panatalan gama do noontok krisis kousinan global om miala miampai pogun nokoburu Asia suai miagal do Vietnam, Thailand, India, Malaysia, om China. Pogun ponongkiala diti popomaksimum do skala koposoliwanan miampai momoguno laguwagu porindustrian, om industri kraf Denpasar nopo nga' kakal poinlongkod kumaa kabaalan tradisional om kakamot tinunturu, poporontob do ginumu koposoliwanan.
Inus winonsoi
Bali nopo nga' otutunan gama do limput mantad ranau om totobon tansar rahami, nga' koburuon do tionon om walai kadai kitansar nopo nga' nokosiliu do kowoowoyoon kakadayan Bali.
Maamaso do koompokon hinotusan ko-19, posorili di wonsoyon nopo nga masagan do wonsoyon tumanud do kowoowoyoon politik kakadayan. Iti papasabap do tionon paganakan pomorintah nosiliu do longkod kakadayan.
Kinoyonon kakadayan popoindalan do tonggungan di toponsol id pomorintaan Badung, om nokotilombus iti soira kuasa kolonial nokotimpuun do monguasai Bali. Solinaid hinotusan ko-20, nokotoguan o Denpasar kobolingkahangan id aspek koundolihon landskap kakadayan gama do kosimbanan politik. Kinoburuon i noit do kuasa kolonial diti na'aga sabaagi do managak koubasanan momogun Bali. Hali pia otutunan o Denpasar sabaagi do 'kakadayan mononoriuk', haro piipiro kogos di agaras kumaa koubasanan tulun sandad.
Nakawaya o Denpasar do koburuon tagayo i au napalan di hinotusan ko-21, gama do koinlaaban podtuongisan i mogoit do kinapamansayan koumatan di lobi nokoburu id taatanga do kakadayan. Sundung pia miagal dii, dataran pasar kakal po popoindalan do tonggungan di toponsol, miampai fasad dau mowakili roromu-roromu tradisional koubasanan Bali.This article may be confusing or unclear to readers. Please help clarify the article. There might be a discussion about this on the talk page. (August 2022) (Learn how and when to remove this message)
Haro mogikaakawo pamagayat id Denpasar. Kotogisan miampai togis di topurak otutunan pointongkop do kopulauan. Kotogisan montok poluncur id Pulou Serangan. Kotogisan Sanur miampai waig di otoronong om kosudong montok monsu tadau om kitesurfing.
Hopod minit mantad Totobpoon Kapal Tulud Sompomogunan Ngurah Rai i poinladsong id Kuta (id suang do Regensi Badung okon ko' miampai togori id siriba do gana kuasa kakadayan), hinggo toinsanan hotel restoran, longkod pomolian, kafe, tomu, om spa i momogonop do kominagan kumaa modtutuongis. Id Denpasarm toinsanan tinunturu Bali nopo nga' pataranon id kadai lokal. Iti nopo nga' kohompit no tinunturu, tombikar, tekstil om perak. Rasuk Batik pataranon id poinggonop do Denpasar, batik sarong om rasuk do tongokusai nopo nga' haro ngawi miampai alaab.
Denpasar nopo nga' haro piipiro universiti om institusi. Piipiro mantad diolo nopo nga 
Universitas Terbuka toi ko' Universiti Poingukab Indonesia, universiti don ginumuan id Denpasar i popotounda do ponudukan kisinodu osodu, popotounda do ponudukan kisinodu osodu kumaa mokiikinobos.
Totobpoon Kapal Tulud Sompomogunan Ngurah Rai
Kiwaa Totobpoon Kapal Tulud Sompomogunan Ngurah Rai id kakadayan diti, iso i bobos atangkangau id Indonesia.
Benoa Harbour nopo nga' iso ralan sumuang kumaa Denpasar maya ralan rahat om uruson do PT Pelindo III. Pelabuhan diti nopo nga' lobi kuang 10km mantad longkod kakadayan, om noukaban no mantad po di toun 1924.
Sasakayon don ginumuan id Denpasar, lobi-lobi po sasakayon di nokoburu, nokosiliu au kibagas om au otindu, miampai 30% no sasakayon i gunoon di toun 2010. Au otutunan kopio o sasakayon don ginumuan om lobi kuang 3% no mantad do koinsanai populasi di momoguno do sasakayon diti. Suai ko iri, pomogunoon sasakayon minsoosondii mingkawas kumaa 11% monikid toun om iti nopo nga' au kosudong miampai pamansayan do ralan wagu. Kososokon id kakadayan Denpasar nopo nga' au milo oligan gama do sabap diti.
Mantad di Magus 2011, sistom bas transit tosiau i lohowon sabaagi do Trans Sarbagita nokotimpuun do beroperasi id kakadayan diti. Duo wayaan apangkal om piipiro wayaan susuhuon nopo nga' beroperasi monikid tadau mantad do 5 kosuabon gisom 9 totuong. Aiso o wayaan khas montok do bas; mamanau id ralan utama. Di toun 2012, purata 2,800 susumakai nopo nga' momoguno porkhidmatan diti monikid tadau.
Duo major ponginsanangan do sistom wayaan nopo nga' nopongo di 2014. Id wulan Magus, noukaban o wayaan siriba tana id ralan pitongkiadan do Dewa Ruci. Nokosoliwan do tokuri iti mantad do piolitan Denpasar, nga' binayaran do kakadayan tu' kaanu manahak do bagas positif kumaa kalantasan wawayaan id Denpasar.Then the four-lane Bali Mandara Toll Road Iti nopo nga' noukaban di 1 Gumas, i popionit do Benoa Harbor, Totobpoon Kapal Tulud Ngurah Rai, om Nusa Dua.
Nakapaharo o Denpasar do piipiro ababayan sipoot id taang sompomogunan om nasional. Denpasar nopo nga' kinoyonon montok Pomoinan Kotogisan Asian 2008 id Bali. Denpasar nogi nga pinapaharo do Piboian Momindong Asian 2009.
Montok buul sipak, Denpasar nopo nga walai montok kalab buul sipak Perseden Denpasar, i minamain id Liga 3.
Koubasanan om kopokitanan
Inus om koubasanan id Denpasar nopo nga' kogumuan kokomoi inus Hindu om koubasanan, haro nogi interaksi di lobi akawas kumaa koubasanan suai i mongoruhang do korikatan do tutumombului mantad nonggo nopo tadon. Gatang koubasanan nopo nga' naanu mantad ritual ugama Hindu i kakal po agaras o rahung kumaa kakadayan diti.
Koubasanan tradisional Bali nopo nga' ogirot po poinggamut id Denpasar. Kohompit nogi gatang, norma om kowoowoyoon do mogigion maya do sistem kekerabatan partinel. Sundung po tu' miagal dii, ogumu no tilin kaadat-adato di booboroson do tulun, lobi-lobi po kokomoi dusai (gender) om kotos sakag.
Kiwaa ogumu kinoyonon di kaanu mamagayat do tutumombului id Denpasar;
Pura Jagatnatha nopo nga' kuil Hindu di bobos toponsol id Denpasar. Winonsoi iti di toun 1953.
Puri Pemecutan nopo nga' tioyon (palace) bagas domboyoon (royal) id Denpasar, i norumbak gama do nosorob antakan do campur tangan Belanda id Bali (1960). Winonsoi kawagu o tioyon (palace) diti id miampai piadangan stail nokoburu om milo tombuluyon.
Pura Maospahit nopo nga' kuil Hindu i winonsoi di hinotusan ko-14 om norumbak gama do gumogor pomogunan id Bali (1917) om winonsoi kawagu. Id kuil diti, kiwaa duo patung; Garuda om Batara Bayu, gergasi mistik.
Pura Pengerebongan nopo nga' kuil Hindu id Denpasar i om haro pionitan di agaras miampai do nawayaan tioyon (palace) id Kesiman. Poinladsong iti id Jalan WR. Supratman, Denpasar, miampai nawayaan di unik om koubasanan tradisi, pinungaranan do Ngerebong pukal khayal i pohoroon id monikid Redite Pon Medangsia.
St. Joseph Church nopo nga' ponimungan Roman Katolik i winonsoi tumanud do stail Hindu.
Denpasar City Tour Aiso ralan suai montok mongintutun lobi taralom do sakag koubasanan id Bali, montok historikal om kontemporari, suai ko' maya mimpanau hiti kakadayan di bobos ogumu populasi id pulou diti.
Bajra Sandhi Monument nopo nga' mercu tanda' major id Denpasaris, poinladsong id pintangaan do Renon Square (sukuon do mogigion sandad sabaagi do 'Puputan Renon'). Kinoyonon diti misampaping no miampai do upis gabenor Bali om apagon do toliban tu struktur ohibat dau kaagal-agal do lunsing sumambayang do imam Hindu Bali toi ko' 'bajra'. Id suang diti nopo nga haro muzium i popokito do mogikaakawo diorama nawayaan di pogulu kopio kokomoi do goos mogigion laid montok momodimpot do kagabasan.
Muzium Bali nopo nga' popokito do inus Bali om nawayaan. Winonsoi o muzium diti miampai stail tradisi Bali. Kiwaa apat bongunan apangkal id suang do muzium, There are four main buildings inside the museum, monikid dii nopo nga haro pogkhususan koposolimbahan di kagayat.
Diana, Puteri Wales (nosusu sabaagi Diana Frances Spencer; 1Madas 1961 31Magus 1997), nopo nga puru paganakan domboyoon (royal) British. Isido nopo nga sawo koiso di CharlesIII (ontok nopo dii nga i Putera Wales) om tama di Putera William om Harry. Aktivisme om linundus disido, poposiliu dau do ikon sompomogunan, om minanahak dau populariti potindohoi.
Nosusu i Diana id suang golongan Bangsawan British om nosusu id somok paganakan domboyoon (royal), poingion id Park House id estet Sandringham diolo. Ontok 1981, hiza kumalaja sabaagi mongunguhup mongingia' taska, nokotunang isido di Charles, tanak totuo di ElizabethII. Pisasawaan diolo nokoindalan id StPaul's Cathedral ontok Madas 1981 om nosiliu isido Princess of Wales, iso tonggungan i notorimo miampai noponu sunduan do tulun ginumuan. Kiwaa duo tanak kusai diolo, William om Harry, i ontok nopo dii nga poinsuang id kinoyonon koduo om koiso id suang nuludan kotungkusan takhta Britain. Pikoruhangan di Diana om Charles nokotoguang do kobolingkahangan gama au kopiunung om piromutan labus pisasawaan. Minitongkiad yolo ontok toun 1992, au alaid kalapas noilaan tulun ginumuan do au osonong o piromutan pikoruhangan diolo. Kobolingkahangan pikoruhangan diolo nakaanu liputan, om miniada yolo ontok toun 1996.
Didi nopo nga okon ko pinorikot wagu i wagu nogi suminuang id pomogunan inus nga nokotimpuun isido do pakarajaan inus dau mantad do 3 toun nogi isido om aktif yau id suang gana suminding poingompus do timpu sukod wagu dau. Lobi do nointutunan soira minampayat do Idola Kecil Musim 1, kalapas minampayat idola tokoro musim koiso, minampayat isido do program Kamilah Bintang id Astro Ceria om baino Didi nopo nga songulun artis rakaman id siriba do Warner Music Malaysia.
Kabaalan inus di Didi pinoimbulai tuminimpuun do 3 nogi toun disido soira miniamung i Didi miampai taka dau, Bella Astillah do mamarakam album tangaanak miampai suminding tinimungan sinding tangaanak miagal ko' Bangau Oh bangau, Tom Tom Bak, Air Pasang Dalam om suusuai po. Maya album tangaanak diti, Didi om taka dau nointutunan sabaagi Adik-Adik Mutiara. Kotimpuun dii, kabaalan di Didi tuminimpuun do nokoburu om nakalantoi do pinapaasil 10 album.
Koumbal nogi i Didi mamarakam do album nasyid i kiuhu Jom Beribadat i pinosoliwan do FMC miampai tinimungan nasyid sukod wagu i roitan do Puteri..
Otumbayaan om yakin kumaa kabaalan dau, minampayat i Didi do abaabayan realiti Idola Kecil musim koiso id TV9 ontok toun 2008 om nakalantoi gisom id taang pintangaan kolimpupuson. Au isido tuminingkod hilo, ontok toun 2010 minampayat i Didi do program mogihum kabaalan Kamilah Bintang musim koiso i pinosoliwan do Astro Ceria om nakalantoi do juara id minggu kotolu.
Mantad do tupus dau kumaa gana susuminding, amu apaasan i Didi do bereksperimentasi om koumbal nogi isido berkolaborasi miampai mosiisinding sukod wagu i soumul dau, koumbal i Didi suminiliu puru tinimungan pop remaja i nointutunan sabaagi Miracle 5 om tinimungan vokal sukod wagu, The BeeSings. Suminiliu i Didi do puru Miracle 5 miampai 4 po kawagu sukod wagu tondu i milo suminding om sumayau om nosinding kawagu diolo o sinding popular di Adzrin Adzhar i kiuhu do Pujaan Malaya. Suminiliu i Didi do puru The BeeSings miampai di Fimie Don, Azzam Sham, Haqiem Rusli om Aida Ross. Tinimungan The BeeSings nokosiwat do pinoposoliwan duo single i kiuhu do Pentas Dunia om Luar Biasa om nokotorimo sambutan di osonong mantad peminat-peminat cilik om sukod wagu pogun tokou..
Maya kabaalan di Didi om nogi pakej poinggonop i milo tahakon di Didi, minanganu o Warner Music Malaysia i Didi sabaagi artis rakaman ontok toun 2014 om mantad dii minamanu i Didi maya solo id suang gana seni montok di kumoinsan nogi. Miampai Warner Music Malaysia, minimbulai i Didi miampai album solo kumoiso dau i kiuhu do Didi Astillah i popokito konsep muzik pop dance. Id suang goos do mongigit timot wagu i kopiunung miampai do umul i Didi i sumuang do dewasa, mumang i Didi do sinding-sinding id suang album dau nopo nga lobi segar om lobi matang mantad ko' sinding-sinding i noumbalan dau mamarakam ontok tokoro/sukod wagu.
Dinondo minimbulai i Didi miampai single kumoiso kiuhu do Fikirkan Kamu winonsoi di Posan Tobing, songulun komposer mantad Indonesia i koumbal do poposoliwan sinding popular Sayang i sininding di Shae..
Ontok 28 Ngiop 2017, pinoposliwan i Didi do album extended play i kiuhuo do Satu Bintang. Uhu album diti nopo nga iso ko' mantad single id suang album dii i kiharo do limo sinding. Pinosoliwan o Album EP id siriba do Insictech Musicland Sdn Bhd om ontok 17 Magus 2018, pinoposoliwan isido iso po kawagu album EP i pinungaranan do Permaisuri. Pinosoliwan o album diti id siriba syarikat label di miagal om haro 5 sinding miampai Permaisuri sabaagi iso ko' mantad uhu single id suang album diti. 
Tingkono'
Sabaagi songulun tanak inus di noonuan do kabaalan, aktif i Didi papatarom do kabaalan dau id suang gana tingkono hinonggo koumbal isido suminiliu sabaagi palakun tokoro/sukod wagu id suang produksi-produksi tempatan.
Mimbulai i Didi id suang drama Jamu Nesan, arahan penerbit Datuk Rafiena om mongigit isido do kono' sabaagi luguan mafia pungaranan do Madam Zoora. 
Ontok 8 Mansak 2023, minanakadai i Dindin do 10 million won montok monguhup kadaat TurkeySyria 2023 maya  Red Cross.
Doh Kyung Soo toi ko' ngaran pantas nopo dau nga i D.O nopo songulun susuminding om sumingkono mantad Korea Selatan. Nosusu isio ontok 12 Milatok 1993 om poinsuang id tinimungan susuminding (K-Pop) iri no tu EXO. Movie nopo disio nga iri no Pure Love (2016) om My Annoying Brother (2016).
Nosusu i Tan id Singapura, tama om tapa dau nopo nga tulun Kina Malaysia i minundaliu mantad Pulou Pinang kumaa id Singapura montok kumaraja. Nokosuang nogi isio id Akademi Buul Sipak Kabansaan (NFA). Mininsingilo nogi i Tan id Sikul Sipoot Singapura.
Nokotimpuun di Tan o buruon senior dau do mamain id Malaysia, mobi do Harimau Muda C id suang Liga FAM.
Ontok 2016, minanain i Tan do kontrak miampai do Johor Darul Ta'zim. Mamain isio miampai tinimungan koduo id suang Liga Perdana Malaysia om nokoingkawas o pangkat dau kumaa skuad utama montok do Liga Super Malaysia om Piala Malaysia. Kinoimbulayan dau kumoiso nopo nga ontok kinalaan 3-0 id kinoyonon pinokisaap, Perak id suang Piala Malaysia 2018.
Ontok 25 Milatok 2018, naakun do Johor Darul Ta'zim do mongoi i Tan id kalab divisen tolu Portugal Vilaverdense ontok 27 Milatok 2018 montok timpu kaalasan solinaid do sontoun. Ontok kotimpuunon do wulan Mikat di nakatalib, naakun do gumuli i Tan id Johor onom wulan lobi osopung miampai tambalut sontinimungan dau, i Syamer Kutty Abba.
Ontok 2019, tuminanud i Tan do Police Tero i mamain id suang Liga Thai 2 maya kaalasan mantad do Johor Darul Ta'zim. Kinoimbulayan kumoiso nopo nga miampai tinimungan Police Tero B id suang pialaan mangala' do Air Force United B id Liga 4 Thai 2019. Kinoimbulayan kumoiso dau nopo nga ontok Liga Thai 2019 miampai tinimungan apangkal do Police Tero kosuang sabaagi mamaamain noolon ontok minit kolimpupuson sumaap do Air Force United.
Ontok 2020, minanain i Tan do kontrak duo toun miampai do Police Tero.
Ontok 2022, Minampayat i Tan do Sabah mamain id Liga Super Malaysia. Kinoimbulayan kumoiso dau nopo nga ontok pialaan koukaban Liga Super Malaysia 2022 sumaap do Damung Sembilan id Stadium Likas. Ontok 1 Manom 2022, nokoguul i Tan do kumoiso montok Sabah miampai kootuson seri 2-2 sumaap do Kuala Lumpur om ii nogi nga gol kumoiso dau id suang divisen kumoiso Liga Malaysia.
Pogulu nopo nga mobi i Dominic do tinimungan sukod wagu buul sipak kabansaan Singapura ontok poingion isio id Singapura sabaagi mogigion pointatap.
Ontok 2016, nolohou i Tan montok tinimungan kabansaan Malaysia id siriba 22 toun montok do Piala pogun di kumoinsan nogi pinaharo. Om ontok wulan Magus, tuminimpuun isio id suang pialaan piombolutan sumaap do Bahrain miampai kootuson pialaan nopo nga seri 0-0. Ontok toun 2017, nopili isio montok Kejohanan Buul Sipak Piala Dubai.
Ontok 2018, mamain i Tan montok tinimungan id siriba 23 toun pogun id suang Kejohanan AFC B-23 2018 om Sipoot Asia 2018 hinonggo layak o Malaysia kumaa turugan kalah mati. Ontok Mahas 2019, kinoimbulayan senior Malaysia dau di kumoiso nopo nga id suang pialaan piombolutan sumaap do Nepal. Mobi nogi pogun i Tan id Piala Asia AFC 2023.
Dorothy Mary Crowfoot Hodgkin OM FRS HonFRSC (12 Mikat 1910 - 29 Madas 1994) nopo nga songulun puru kimia British ii minamangun do kristal protein, hinombo nakaanu yau do tutungkap Nobel id Kimia ontok toun 1964.
Minopoingkawas yau do teknik Kristalografi Sinar X, iso kaida ii gunoon montok papatantu struktur tolu dimensi molekul. Ii nokito dau di ogumu koimbayatan nopo nga pengesahan struktur penisilin miagal dii naakun di Edward Abraham om Ernst Boris Chain, om struktur vitamin B12, hinombo minonguhup dau montok mamalantoi tutungkap Nobel id Kimia. Ontok toun 1969, kahapas 35 toun poingkalaja, milo yau popotolinahas do struktur insulin.
Yau nopo nga noitutunan sabaagi iso saintis perintis id gana ponoriukan kristalografi sinar-X kokomoi Biomolekul, ii nokosiliu kakamot toponsol id gana biologi struktur.
Double Tower nopo nga iso mantad 17 menara ii boogian do tobon kota Waterford, Munster, Ireland Waterford, Munster, Ireland. Menara diti nowonsoi hiza kolimpupuson do hinotusan ko-15 om id gulu do hinotusan ko-16. 6 mantad 17 menara di nokotindohoi gisom baino; menara suai nopo di suai mantad ko iti Double Tower nga miagal ko Reginald's Tower, Beach Tower, Semi-Lunar Tower, French Tower, om Watch Tower (Waterford). Double tower diti poingkakat id Castle Street id pialatan do menara Perancis om menara Pengawal. Kotolu-tolu menara diti tatamangan gisom baino, miampai piipiro boogian tobon kota totuo i haro id pialalatan kotolu-tolu menara diti.
Kapamansayan
Ngaran Double Tower boboroson do naanu mantad koilaan do haro duo lamin id suang menara di. Iri no tu, iso nopo nga kiralan mooi id Biara Benedictine; om ii koduo nopo nga lamin di lobi agayo om koinonon do tukad di salakayon mooi id timpak do sapad. Biara Benedictine nopo nga biara do St. John om sanganu do Benedictine priory of St. Peter and Paul of Bath idEngland. Miampai do tulun ginumuan, biara diti pinoposodio do kouusinan montok momonsoi do menara om tobon id boogian bandar di.
Double Tower it kibontuk bujur id pelan, kinanru 7 meter id kotonobon rahat-tangaa' om 4.5 meter linaab. Miampai 10.5 meter kinawas, okitanan oo menata diti kagal walai menari tokot, om poingoput do tobon bandar. Sundung pia di nga menara diti okon gunoon sabaagi ionon. .
Hiza Cromwellian ponorilian id1649, menara diti noontok do polinsou meriam mantad susumangod. Menara diti nowonsoi okon montok monoguang do sangod om montok koumuligan sabab au napanggor miampai ponuangan do tanah id pintanganan do struktur tobon.
Dusogayo Armenia toi ko' pomunsahan ranzat Arminia (Boros Arminia:  , Hayots tseghaspanutyun) pinoindalan do kolunduan Turki mantad di toun 1915-1917 namot do Dalad (empire) Turki Osman. Minamagakom om minonguung yolo do hotusan gisom ribuan tongoulun mantad 1.5 riong mogigion ranzat Arminia mantad posorili dalad Osman. Tongoulun nopo diti nga sinangod, pinatai om haro nogi i sinambarana. Amu otopot diti tu ii nopo minomonsoi do dusogayo nga puru sukod wagu Turki ii nogi susumokodung toponsol di Mustafa Kemal (ointutunan nogi i Ataturk, kikomoyon pointopot do Tama Turk). 
Naandasan sauk (case) diti sabaagi pomunsahan tinaru kumoiso di nowonsoi miampai dompomoyo (systematic) id pogun kawaawagu diti. Noguno nogi do tongomonoonoriuk o konsep 'dusogayo' (genocide) montok popointalang do kinaantakan tagayo diti. Loolobi i Raphael Lemkin, songulun mogobi' om kaasbaal om monguungudut maamaso 1943 gisom 1944. Suai ko' Shoah (toi Holocaust) di notimbabaan do tinaru Yahudi song-Yurup. Iti nopo nga iso mantad kinaantakan pomunsahan tinaru di bobos nointutunan. Ontok 1914, soginumu 2 riong tinaru Arminia id Dalad Osman. Nokosiliu tinaru Armenia do bobos togumu id kosilahon Anatolia loolobi id posorili Konstantinopolis. Somok no do duo hopodon yolo do pininsambarana om pinimpatai. 
Pongintaban di toun 1994 popokito do soginumu do 433,600 tulun Dusun kaampai no Murut. Kogumuan diolo diti poingion id Penampang, Putatan, Papar, Bongawan, Beaufort, Kuala Penyu, Kota Belud, Kota Marudu, Kudat, Pitas, Labuk Sugut, Poitan, Telupid, Ranau, Tambunan, Keningau, Sook, Pensiangan om Ulu Kinabatangan.
Tumanud do Koisaan Koubasanan Kadazandusun Sabah (KDCA), Dusun (Kadazandusun) kohompit no do sakag Bonggi, Lingkabau, Nabai, Tatana, Bundu, Liwan, Paitan, Tangara (Kadazan), Dumpas, lobu, Pingas, Tidong, Gana, Lotud, Rumanau, Tindal, Garo, Lundayo, Rungus, Tobilung, Idahan, Makiang, Sinobu, Tolinting, Kadayan, Malapi, Sinorupu, Tombonuo, Kimaragang, Mangkaak, Sonsogon, Tuhawon, Kolobuan, Minokok, Sukang, Tuntung, Kuwijau, Murut, Sungoi om Bisaya. Kikotumbayaan do koinsanai sakag diti mantad doid kinoiyonon pinungaranan do Nunuk Ragang. Nunuk Ragang nopo nga kinoyonon id toning do Tompios, Ranau do baino.
Sundung tu mogisusuai loyuk do Dusun, aiso i kaantob diolo do mogiboros-boros tu kakal kasari do kopirati tu pisuaian tagayo nopo nga id karalan-ralano do monurat no tomod.
Pongundodoitan
Pongundodoitan do 'Dusun' naanu mantad do boros (do) susuun, iso ponguludan toi ponimungan do suduon toi ko kayu do nangalangod montok pangarakit do tapui id dompuran. 'Dusun' kopongowit do komoyon nuludan tu monikid kinoyonon haro pogiuludan toi kooturan do tulun. Soira do arait Dusun Bonggi toi Dusun Lingkabau toi nunu nopo Dusun, kikomoyon iri do nuludan Bonggi toi nuludan Lingkabau.
Haro nogi tulun Dusun do minoboros do komoyon nopo do Dusun nga tulun tu naanu mantad do bahul dongulu-gulu, "dusun ko toi, ka om dusun oku ih". Haro nogi koboros do pongundodoitan dusun naanu mantad do roroiton sundu. Komoyon nopo do sundu nga ginoris do tulun.
Koubasanan
Karamaian: Tadau Kaamatan ramayon ontok ko-30 om 31 tulan kolimo monikid toun. Mogisusuai ababayan papanahon ontok tadau dilo. Pialaan runduk ngadau nopo nga pialaan do tagayo om pomupus do karamaian kaamatan.
Takanon: Takano
Kotumbayaan: Kogumuan do tulun Dusun kikotumbayaan do Kiristian, Silam om Labus
Tuunion: Tagung, Sompoton, Bungkau, Turali, Turiding
Boros Dusun
Boros Dusun it gunoon id Wikipodia nopo nga boros Dusun antad (asal/asli) tinulis do pimato Latin. Soginumu do 19 pimato Latin do gunoon monurat id boros Dusun. Iri nopo nga:
Nung mongolos nopo do boros do momoguno do pimato C, E, F, Q V, X, Z
nga alanan no do miagal diti;
pimato C alanan do S 
pimato E alanan do I 
pimato F alanan do P 
pimato Q alanan do K 
pimato V alanan do B toi W 
pimato X alanan do SI toi IS 
pimato Z alanan do Y toi J toi tatakon iri pimato montok boros noolos. 
Dusun Labuk nopo nga iso mantad tinaru id Sabah. Diolo' baabaino diti poinsuang id tinimungan tinaru Kadazan-Dusun sabab tu miilang yolo tadat om boros ii doos po miagal. Kogumuan tulun Dusun Labuk poingiyon id kinoyonon sorili Telupid, Beluran, om Sandakan. Tinaru Dusun Labuk papaharo karamaian Kaamatan. Bangkad koubasanan ii gunoon nopo nga Rasuk Labuk. Sayau ii nakangaran tomod montok tinaru dusun labuk diti nointutunan sabaagi "Magalai Labuk" om ompoton do tuni koubasanan ii roitan "titik tungkil" om dialek boros nogi doos kaagal miagal tinaru Kadazan-Dusun ii suai. Dino nopo kopisuai do loyuk pamarait id boros dii.
Dusun Labuk pointonod gulu momonsoi kinoiyonon id disan baang. Diti sabab baang nadadi kowonuan montok mogihum taakanon miampai apasi sabaagi monginginsada. Suai ko' ii, id disan baang milo yolo momorukut kosunion olias sabaagi tongokinotuan mibagal irad pakis, soko, pontiring om suusuai po.
Disan baang nogi nopo nga kinoyonon ii alabung montok mananom parai huma. Fenomena liud koposili koiyonon disan baang apatong tomod om alabung sabab ponimungan nutrien ii noowit do waig mantad sarayo baang. Do dusun labuk poimpasi miundali. Diolo' minundaliu id koiyonon suai montok mogihum kinoyonon ii lobi alabung o tana dau. Sabaagi poomitanan, mogigion Kampung Pinunakan tootopot dau mantad kinoyonon ii lobi doid sarayo om okonko miagal kinoyonon baabaino diti. Diolo' tootopot dau mantad Kampung Bilai om Kampung Kiabau. Kampung Buis om Kampung Berayung nopo nga duo kampuyng ii misombol nogi. Au osuaian nung haro piantakan paganakan diolo' tu moyang diolo mantad paganakan ii agal. Mogiigion Kampung Pinunakan haro piompinaian tobpinai miampai mogiigion Kampung Kiabau, Kampung Buis om Kampung Berayung. Miagal dii nogi miampai Kampung Rumidi om Kampung Sinaputan.
Do sabab do tinaru Dusun Labuk apasi 'berhuma', abaal tomod yolo id suang dumo. Baabaino sukod wagu amu nodii morobuat om linihuan no o kabaalan morobuat miagal ko' rumilik, managad, monutud, mangalana, mangasok, monumpos, moniri, monutuh, mangamata, mongomot, gumamas, mamuau om ogumu po guasan ii no impuun noolingan. Baabaino ginumuan Dusun Labuk nakaanu no koburuon.
Dusun Liwan nopo nga iso mantad suku Dusun di agayo o korohungon id pogun Sabah. Kitonggungan o toponsol o suku tinaru diti kumaa pomobontukan Nawayaan laid id pogun Sabah om iso tinaru di bobos agayo id nooyungan Dusunik.
Majalah nopo diti nga polobuson do Loodusajakiri MT om onuan kouhupan kousinan do Environmental Investment Centre.
Numbul koiso pinalabus ontok 1933. Id pialatan toun 19421957, pinotingkod kopolombusan do majalah diti. Momuru i Linda Poots sabaagi editor mantad 1957 gisom 1984.
Mantad 2001 luguan editor nopo do Eesti Loodus nga i Toomas Kukk.
Anne Eleanor Roosevelt (/lnr rozvlt/; 11 Gumas 1884  7 Milau, 1962) nopo nga songulun lundu politik, diplomat om aktiviti Amerika. Isido nopo nga momuru sabaagi Tondu Koiso Mirika Sompuu mantad wulan Gomot 1933 gisom Ngiop 1945 masaan sawo dau nokosiliu sabaagi Presiden Franklin D. Roosevelt solinaid apat pangan, minoposiliu dau sabaagi tondu ii alaid do nokosiliu sabaagi Mobi Mirika Sompuu. Roosevelt momuru sabaagi Mobi Mirika Sompuu id Pitimungan Agung PBB mantad 1945 gisom 1952.} Presiden Harry S. Truman kahapas dii minomolohou dau sabaagi "Tondu Koiso id Poomogunan" id pamantangan kumaa kinogompoton dau id tunud asasi tulun.
Nopili i Elica do mampayat id Mentor Milenia 2017 om nakalantoi isido do mamagayat rahi di Akim montok poposiliu i Elica sabaagi protg dau. Nakalantoi i Elica kuminaa id taang tohuri ababayan dii om monoguang isido do apat tulun monongkiala, Usop (Muhammad Saiful Naim Muhd Noor), Along (Mohamad Rozaimi Rosli) om Syeera (Nur Syaheera Abd Aziz).
Sumusuhut nopo nga sinding-sinding di pinosolimbou dau montok konsert tikid minggu do Mentor Milenia 2017:
Pinapalabus i Elica do single kumoiso dau, "Bila Nanti" ontok Mahas 2017 maya Paradox Music. Sundung ingkaa, okuri o sokodung mantad mononokodung. I Elica nopo nga iso mantad do artis i nosusu id Sabah i minomonsoi do kosolimbahan id Festival Muzik om Kopokitanan Eko Kotombuluyan Tambunan i pinaharo ontok 25 Milau 2017 montok mompromosi do Toun Tumombului Tambunan 2017. Artis di nokohompit nopo nga i Rosario Bianis, Francis Landong, Esther Applunius Chin, George Lian, Jestie Alexius, om ogumu po suai.
Kotimpuun do Gomot 2018, isido nopo nga id siriba do Rhythm & Rhyme Entertainment. Ontok Gumas 2018, nopili i Elica montok mobi do Malaysia Festival K-Pop Pomogunan Changwon 2018 id suang kategori vokal. Single kumoduo di Elica nopo nga kirantak do K-pop, "Kau Lah!" pinalabus ontok Milau 2018. Pinapalabus nogi i Elica do sinding-sinding id boros Dusun. Iso ko' mantad single dau nopo nga Araatan i nokosiliu do Bontugan Sinding Nointutunan Kadazan Dusun Murut (KDM) 2019.
2020-kini: "Stariser: Mogihum Rombituon Nusantara" om Big Stage
Ontok Ngiop 2020, nopili i Elica sabaagi iso mantad onom finalis do ababayan realiti kohiakan nusantara, "Stariser: Mogihum Rombituon Nusantara" edisi perdana 2020 om sumusuhut nokosiliu do bontugan poinggonop do ababayan dii. Minogowit isido do sinding "Haram" om nakalantoi isido miampai minogowit tusin kinalantayon soginumu RM10,000.
Sumusuhut nopo nga sinding-sinding di noowit di Elica montok piboi'an "Stariser: Mogihum Rombituon Nusantara" edisi perdana 2020::
Nosolowot isido ontok di 17 o toun, soira minonginsomok dau songulun ejen model om minaganu isido kootuson do mongumbal dii. Pinaatod isido hilo Milan ontok iso timpu alasu (summer) om hilo Istanbul ontok timpu alasu di suai.
Ontok Milatok 2013, rinumuba o Wilhelmina Models disido om minanain isido kontrak miampai agensi diti om mimpuun mamanau id sinasawat fashion shows ontok New York Fashion Week, om i nopo koinsan numaan dau nga montok Lacoste, id nombo isido o koukaban montok peragaan dii. Kalapas turu toun kopokitanan fesyen, minaganu agensi wagu dau kootuson do paatod disido hilo Eropah montok Minggu Fesyen Paris, Milan om London id nombo minamanau isido montok ogumu kopokitanan fesyen kaampai no Balenciaga, Balmain, Chanel, Dior, Giorgio Armani om Miu Miu.
Nokoimbulai isido id suang piipiro iklan montok timpu osogit (luruh/osogit) 1314, kohompit no Balmain i ginambar di Inez &amp; Vinoodh, Etro di Mario Testino om Moschino diJuergen Teller.
Ontok 2014, bergaya isido montok jenama miagal do Gucci, Vera Wang om Chlo. Ontok 2015, nosiliu isido duta montok Filippa K om nogi Carolina Herrera miampai Josphine Le Tutour. Nokoimbulai nogi isido id bolikan pogulu majalah Brazil's Harper's Bazaar.
Ellen Gould White (toi ko' Ellen Gould Harmon; 26 Milau 1827 - 16 Madas 1915) nopo nga' monunuat om inovator Kristian Amerika. Miampai panapanai Advent di suai miagal do i Joseph Bates om sawo disido, James White, kitonggungan isido id sontinimungan tokoro Advent di nobontuk om nunu ii notutunan sabaagi Ponimungan (gorija) Advent Hari Ketujuh. White nopo nga' noilaan sabaagi lundu di otutunan kopio id nawayaan vegetarian Amerika. Majalah Smithsonian minomungaran Ellen G. White sabaagi "100 Orang Amerika Bobos Toponsol Monikid Timpu. Ponuatan di White kakal manahak bagas kumaa tulun dinondo. 
Magakun i White do nakaanu lobi ko' 2000 visi om kaanangan mantad Kinorohingan id suang pirubaan don ginumuan om swasta solinaid poimpasi isido, i nintangan do porintis Advent om tulun ginumuan. Pinopotolinahas isido miampai lisan om pinopoterbit montok pomogunoon don ginumuan kokomoi suang visi di na'aga.Nokokito o porintis Advent do koinganan diti sabaagi nubuatan kapanahakan Alkitab miagal do nogorisan id suang Revelation 12:17 dan Revelation 19:10 ii popokito kesaksian Jesus sabaagi "sunduan nubuatan." Siri ponuatan Conflict of the Ages kigoos montok popokito longon Kinorohingan id suang nawayaan Alkitab om nawayaan ponimungan. Konflik kosmik diti, ii roitan do teologi Advent Tadau Koturu sabaagi " tema Kontroversi Hebat ," sumiliu impohon montok papalaab teologi Avent Tadau Koturu. Buuk disido kokomoi koposion Kristiani di nakalantoi,Steps to Christ, nokoterbit id suang lobi ko 140 boros. Buuk Panduan Kanak-kanak, kompilasi ponuatan disido kokomoi panamangan tanak, pinludaan om ponudukan, noguno sabaagi sukuon montok sistom sikulan Advent Tadau Koturu.
Naanggap i White sabaagi lundu kontroversial do pongkritik, om ogumu kontroversi poinlongkod kumaa lapuran kokomoi koinganan nointaan om momoguno toud suai id suang ponuatan disido. Nawayaanwan Randall Balmer manahak kopokitanan do i White sabaagi "songulun lundu di lobi oponsol om kiwotik id nawayaan ugama Amerika".Walter Martin popokito disido sabaagi "songulun lundu di bobos kagayat ginawo om kontroversial do koumbal koimbulai id cakrawala nawayaan ugama". Arthur L. White, monongodu disido om ponuat biografi, minonuat do i Ellen G. White nopo nga' monunuat okon fiksyen do tondu di bobos togumu nakadalin id suang nawayaan sastara, om nogi monunuat okon fiksyen Amerika ii bobos togumu nakadalin mantad koduo-duo dusai (gender). Ponuatan-ponuatan disido kohangkum no mogikaakawo subjek, kohompit no ugama, pioputan sosial, aga'on, poposoliwan (penerbitan), pangakanan, pamansayan, pomutanaman, Teologi, Penginjilan, woyo koposion Kristian, ponudukan om kolidasan. Pinapaanjul isido do vegetarianisme . Pinopoilo nogi isido om mongigit tonggungan id suang pomohimaganan sikul om longkod pongusapan pointongkop pomogunan, kaampai no di bobos otutunan dondo nopo nga' Universiti Andrews id Michigan om Universiti om Longkod Perubatan Loma Linda id California. 
Amelia Mary Earhart (/rhrt/, nosusu ontok 24 Madas 1897; natagak ontok 2 Madas 1937) nopo nga songulun perintis om monunuat kotuludan Amerika. Earhart nopo nga songulun popopotulud kapal tulud tondu di kumoiso i tuminulud do solo id Lautan Atlantik. Nokotorimo isido do United States Distinguished Flying Cross montok kinalantaion diti. Ogumu nogi rekod suai i pinatatap dau, minonuat do buuk di alaku kopio kokomoi koinganan dau do tumulud om tonggungan dau id suang do poninanan The Ninety-Nines, iso kotinanan montok popopotulud kapal tulud do tondu. Ontok toun 1935, nokosiliu i Earhart do surupu fakulti i tuminombului id Universiti Purdue sabaagi mongungulud kejuruteraan aeronautik om songulun kaunselor pakarajaan kumaa mokiikinobos tondu. Isido nga songulun nogi surupu Simpung Wanita Negara om mononokodung do Perubahan Hak Sama..
Ontok miningumbal do tumulud sumorili do pogun ontok toun 1937 id Lockheed Model 10-E Electra i tinonggungan do Purdue, natagak i Earhart om pelayaran Fred Noonan id tanga' do Lautan Pasifik id doros do Pulou Howland. Daya tarikan kokomoi koposion, pakarajaan, om kinatagakan dau kakal do potilombus gisom do tadau baino.
Silam nopo nga ugama poimbida om boros Arab nopo nga boros poimbida. Rizab minyak om giis sandad UAE nopo nga sondii ngai do id taang ko onom om ko turu tagayo id pomogunan. Zayed bin Sultan Al Nahyan, pomorinta Abu Dhabi om Presiden ko iso pogun di, mogontong kopotundaan Emiriah miampai melabur id suang pongumoligan kolidasan, sinikulan om infrastruktur mantad totus minyak.
Emily Jean Stone ii lobi notutunan sabaagi Emma Stone (Nosusu ontok 6 Milau 1988) nopo nga songulun mimingkono' mantad Mirika Sompuu. Yau nopo nga iso mantad misingkono' di nakaanu do bayaran di togumu id pogun ontok toun 2015, nakaanu yau do mogikakaawo gaa miagal ko Gaa' Akademi, Gaa' BAFTA, om tolu Gaa' Screen Actors Guild. Nokosuang nogi yau id Forbes Celebrity 100 ontok toun 2013 om Time 100 ontok 2017, om oilaan di media sabaagi misingkono' tondu di bobos kitoilaan id sukod dau.
Emma Watson
Emma WatsonWatson ontok 2013KinosusuonEmma Charlotte Duerre Watson (1990-04-15) 15 Ngiop 1990 (umul34)Paris, FranceMomogunBritishPondidikanBrown University (BA)Oxford UniversityKalajaActressTounmimparagat1999dinondoGaaFull listSignature
Emma Charlotte Duerre Watson (nosusu ontok 15 Ngiop 1990) nopo nga tanak koiso mantad duo miadi-adi kumaa Chris om Jacqualine Watson, luyak di baino nokopiada' no. Tadi kusai dau pinomungaranan i Alex. Sabaagi sumandak tomulok, poingion id Watson miampai paganakan dau id Oxford, England om id Paris, Perancis. Suminikul isido id The Dragon School, Sikul Persediaan nointutunan id Oxford.
Pogulu minisingkono id filom Harry Potter, koinganan minsingkono Watson kihad. Dadi, okoro o tonggungan dau id pinsingkonoon poingampai no ngawi id filon Arthur: The Young Years dan The Happy Prince. Abaabayan sikul suai poingampai ngawi Daisy Pratt Poetry Competition. Id umul turu toun, nakalantoi isido id taang koiso id umul dau. 
Ontok Mikat 2010, nakaanu i Emma kasagaan sabaagi misisingkono apangkal montok filom The perks of Being a Wallflower om nokotimpuun ontok toun 2011 pinotimpuun o filom diti pangamballan om pinokito di layar perak ontok toun 2012. Minisingkono nogi isido id filom miagal ko' the Bling Ring (2013), This is The End (2013), Noah (2014),om ogumu po suai. Ontok Gumas 2013, nopili isido sabaagi Women of the Year do majalah GQ.
Pogun Model
Ontok toun 2008, Akhbar British pinoboros do gontian di Emma i Kiera Knightley sabaagi wuros Chanel, nga koduo-duo diolo mongolim ahal di. Ontok Mahas 2009, minandatangan i Emma do kontrak miampai Burberry sabaagi duta fesyen montok timpu magalang toi ko salji om minoboros isido do nokotorimo isido baraian soginumu onom numbul. Nokoimbulai isido sabaagi wuros kawawagu id Burberry ontok toun 2010 ontok timpu magadau miampai tabang dau, Alex. Ontok wulan Mansak, nakalantoi isido id anugerah Ikon Stail montok majalah ointutunan id British, Elle mantad di Dame Vivienne Westwood. Emma Watson pointilombus duminadi model kikaliber soira minandatangan kontrak miampai syarikat kosmetik Lancome ontok Gomot 2011.
Empayar Uthmaniyah
Empayar Uthmaniyah (Ottoman Turkish:   , romanized:Devlet-i Alye-i Osmnye; Turkish: Osmanl mparatorluu) nopo nga iso pogun ii kikuasa kumaa soboogian tagayo Eropah Silaubaat, Asia Kotonobon, om Afrika Utara id pialatan hinotusan ke-14 om koimpuunon hinotusan ko-20 solinaid 600 toun. Pinoingkakat iti ontok tohuri toun hinotusan ko-13 id Anatolia Kotonobon rahat id kakadayan St (Watas Bilecik moden) mantad huguan tinaru Osmani, Uthman I.
paganakan Bani Osmani diti nopo nga sabaagian tokoro koinsanai tinaru bansa Turki ii ointutunan sabaagi tinaru Turki ii sinumuang id Asia tokoro mantad hinotusan kohopod om iso di nakatalib. Tinaru diti nopo nga huguan-huguandi tinumilombus sumangod do Byzantine, loolobi po soira minundaliu yolo id kotonobon rahat Anatolia id hinotusan ko-13. Tuutumanud tutumanud dau ointutunan sabaagi ghazi toi moi osonong ointutunan sabaagi askar di sumangod do tulun Kristian sabaagi jihad montok popotulid do Silam, om maganu kinolontoion. Id hiti no nokoimbulai empayar toi koporintaan Uthmaniyah, di manahang koporintaan-koporintaan tokoro tinaru Turki di suai. Kopolintaan Uthmaniyah mongintong tinan diolo sabaagi "kopolintaan pomogunan" om tumungkus kumaa Empayar Rom om Silam, mantad dii nadadi "kopomoisaan tinaru".
Francis BaconJohn LockeDavid Hume
Empirisisme nopo nga iso woyo sidilo (philosophy) it kaanu poposotol do toinsanai koilaan aanu mantad koinganan. Mantad di, woyo pomusarahan diti popousul do kopoilaan do koilaan kokomoi pomogunan nopo nga milo huyadon tumanud do koinganan no. Epicurus, songulun tokoh Yunani nakaanu papalaab do sidilo (philosophy) rasionalisme di poposotol do pacaindera nopo nga impohon do koilaan di otopot. Kopoilaan dilo nogi nga naanu sinokodung do tinimungan filasafat stoikisme, ii koboros do toinsanai tulun nokolodi miagal ko kobog topurak ii monorimo do worok montok mongowotik di pomusarahan om ginawo diolo. Wotik diti no ii kaanu momorun do timot sosongulun gisom popoimbulai do pomusarahan-pomusarahan pointantu. Epicurus om stoikisme otumbayaan do tadon koilaan nopo nga mantad koinganan om okon ko mantad pomusarahan.
Tokoh Kotonobon moden ii nakaanu popoburu do empirisisme nopo nga ii John Locke (1632-1714), ii nokoboros do toinsanai tulun nolodi miampai pomusarahan di alangga om aiso nunu-nunu pogulu olongkitan do koinganan. Woyo pomusarahan diti sinokodung nogi di David Hume (1711-1776) om ii Auguste Comte. Timpu-timpu tabantug do empirisisme nopo nga norikot hiza kinoimbulayan do positifisme di pinointutun di Auguste Comte tumanud tolu teori proses nawayaan koulunan iri notu mantad taang teologi, tumilombus id taang metafizik om kolimpupus id taang positif. Id taang positif diti no kaaka oo iso taang di au no oponsol oo kaharaan ugama om sidilo (philosophy) montok sosongulun di, nga lobi otumbayaan kumaa koilaan di naanu mantad koinganan positif ii no tu mantad pancaindera. Ahapas di, nokoilmbulai no oo neo-positifisme ii popotilombus do woyo pomusarahan mantad sidilo (philosophy) empirisisme di Comte. Neo-positifisme diti niburu do tinimungan Vienne Circle ii minomungaran do woyo sidilo (philosophy) diolo sabaagi positifisme logik toi ko empirisisme logik. Koburuon sidilo (philosophy) positifisme id bontuk di ekstrem nakaanu pinopoimbulai do sidilo (philosophy) sensasionalisme, ii no tu iso woyo pomusarahan di popohimagon di indera nopo nga iso no toud koilaan di bobos totopot. Tokoh-tokoh id sidilo (philosophy) sensasionalisme diti nopo nga mantad id Perancis miagal ko ii Condillac (1715-1780), Helvitius (1715-1771). Id saralom monoguang do pisaapan do tinimungan rasionalis om emperisis, nokoimbulai no di kagu oo sidilo (philosophy) idealisme Immanuel Kant it mumbal popirolot om popiiso do roromu mantad rasionalisme om emperisisme sabaagi duo aspek di sompi migonop kumaa iso om iso. Montok di Kant, goduduo sidilo (philosophy) diti otopot id konteks diolo. Mantad di, Sidilo idealisme Kant nabarasan di iso raan epistemologi ii kiula osuhat, sabab naasil mantad sintesis mantad rasionalisme om empirisisme. Kant nakaanu poposotol id buuk dau, Critique of Pure Reason.
Pomusarahan di aiso suang nopo nga kusung, persepsi di ingga konsep nopo nga bolou...korotian au popokito do nunu-nunu, deria au kaanu momusorou nunu-nunu. Koilaan koimbulai soira goduduo aspek dilo kopiso.
Endeka Kozanis nopo nga sayau koubasanan do Yunani, i koubasanan sayahon id wilayah Kozani. Tumanud iso pomusarahan, ii nopo nga sayau ontok karamayan pisasawaan ("nyfiatikos" miagal di polombuson id suang boros Yunani).
Sayau diti nopo kaka nga winorun do tulun Turki, om nontodon nopo dii nga hilo id Kozani.
England nopo nga soboogian mantad do United Kingdom. England nopo nga posorili do selatan Pulou Great Britain om miilang do sempadan darat id boogian utara miampai Scotland om boogian kotonobon miampai Wales. England nogi nga nosorilian do rahat om pogun i kiraa togumu kopio mogiigiyon id UK. 
Nopungaranan o England kopihondot do ngaran Angles, iso puak id Jerman. England miampai nogi do Scotland, Wales om Ireland Utara nopo nga minombontuk do UK. Bandaraya di tagayo nopo id England nga, London i ibu pogun do UK.
Montok rounon potilombus, intangai Nawayaan England
Montok rounon potilombus, intangai Watas id England
Montok rounon potilombus, intangai Sidtana' England
England nopo nga kopuli do 2/3 pulou Great Britain om miilang sompadan darat id utara miampai Scotland om kotonobon miampai Wales. Id selatan England nopo nga kopitongkiad miampai do Perancis om Selat Inggeris.
Ensiklopedia (toi ko' untuntoilaan toi ensaiklopedia) nopo nga iso kawo karya sukuon, iso Kompendium i kiwaa kointigasan Maklumat mantad oinsanan raan Ilmu toi ko' poimbida. Nabaagi o ensiklopedia kumaa piipiro artikel toi ko' entri, koubasanan noulud tumanud pimato maya uhu artikel. Kemasukan ensiklopedia lebih panjang dan terperinci berbanding kamus-kamus biasa. Miampai umum, au miagal ponuangan do komoiboros i fokus kumaa maklumat Linguistik hogot toomod, artikel-artikel ensiklopedia manahak tarad kumaa fakta i papahangkum do tonsi toi ko' uhu artikel dii.
Kiwaa ogumu kawo ensiklopedia.Haro i kikoulalaho umum, miagal do Encyclopdia Britannica id suang boros Inggeris om Brockhaus Enzyklopdie id suang boros Jerman, om haro nogi i poimbida montok toisoiso gana, miagal do gana pongusapan, Sidilo, tilin om suusuai po. Kiwaa piipiro ensiklopedia suai i poinsuyad kanto montok toisoiso pomusarahan, om, miagal do Bolshaya Sovetskaya Entsiklopediya.
Watas diti nointutunan sabaagi iso koyonon di poingion id Kuil Artemis ii nopo nga iso ko mantad Tujuh Keajaiban Dunia Purba. Kosiliu nogi o koyonon diti sabaagi ruruppuon Iid pialatan tulun di kiugama agama Kristian sabaagi iso ponimungan terawal di pinosotol id Kitab Wahyu kumaa Yohanes; sundung po do ingkaa, kiwaa di otumbayaa do Yohanes i minomonsoi do Injilnya id watas diti.
Sumusuhut, id suang do Ponimungan (gorija) Kotonobon, Epifani nopo nga montok do momuhondom toi ko' momunsorou kawagu do kinorikatan do tulun Majus i mantad do Kosilahon toi ko' Tiga Raja i minongoi ompuya' di Yesus ontok di kosusuusu. Kinaantakan diti popokito do Manifestasi Bayi Yesus Kristus kumaa tulun Yahudi suai ko' bansa' Yahudi i kirati do pointongkop pogun sabaagi do Anak Allah. 
Sundung pia miagal diri nga nung id Ponimungan (gorija) Kosilahon, Efipani nopo diti nga taandakon diolo montok do momunsorou kawagu kinoponsuan di Yesus Kristus id Sungai Yordan maya di Yohanes Pembaptis. Kinaantakan diti popokito do Manifestasi Yesus Kristus nopo nga minonimpuun do karya pelayanan Dau sabaagi Anak Allah toi ko' oinsaru nogi do lohoon sabaagi do Teofani. Suai ko ilo', id Ponimungan (gorija) Ritus Kosilahon, Epifani nopo diti nga nointutunan nogi sabaagi do dunduk kapanaandakan tadau Natal toi ko' tadau Kinosusuon di Yesus Kristus id nombo do pomuhandaman iti mantad 25 Momuhau gisom do 5 Milatok monikid toun. 
Maya do ahal diti, okito do tadau Epifani nopo nga misuai o kinaantakan do panaandakan id pogun Kotonobon om Kosilahon nga miagal i kasari o kotumbayaan id nombo do kotumbayaan nopo dau nga kokomoi do Manifestasi Bayi Yesus Kristus. 
Epistemologi nopo nga ponoriukan kokomoi ula do koilaan, huyadan om rasionalisme kotumbayaa. Ogumu pigaga'an id suang epistomologi, pigaga'an di poinlongkod id mogisusuai gana. iri no tu:
Ponorindakan ula koilaan om nunu pionitan do ahal di kumaa konsep miagal ko katapatan, kotumbayaan om huyadan.
Kobolingkahangan skeptisisme di mogisusuai
Toud, kaida om skop toilaan om kotumbayaan di totopot
Kointayadan kriteria do koilaan miampai justifikasi
Epistomologi nogi nga monimbar do poguhatan-poguhatan miagal:
"Nunu poposiliu do kotumbayaan di osonong sabaagi ahal di otopot?"
"Poingkuro yati koilo do koilo yati?"
Kotumbayaan nuru do otopot
Kotumbayaan nopo nga nuru kiwaa justifikasi toi ko roromu di ogirot ot timpohon
Kotumbayaan nopo nga nuru kiwaa justifikasi toi ko roromu di ogirot ot timpohon
Toinsanai kotumbayaan dati nopo nga iso bontuk koilaan. Poomitanan, kotumbayaan kokomoi fenomena di notolinahas id iso-iso teori nopo nga iso koilaan di nuru do tumboyoon.
Iso-iso koilaan kotumbayaan dati nuru do otopot, miagal ko otumbayaan yati do teori atom, nuru yati do otumbayaan do toinsanai bontuk nopo nga nokoturidong mantad ogumu atom-atom kecil.
Kotumbayaan nopo nga nuru kiwaa justifikasi toi ko roromu di ogirot ot timpohon
Kotumbayaan nopo nga nuru so haro huyadan do kiimpohon togirot mantad koilaan-koilaan di otopot. Elemen-elemn aspek diti nopo nga, kotumbayaan dati di okon ko mitos, kiwaa huyadan om otopot.
Erika Karata
Erika Karata ( , Karata Erika, nosusu do 19 Manom 1997) nopo nga songulun model om mimingkono tondu Jepan ii kikomoi miampai do Flamme om BH Entertainment. Ontok toun 2014, minimpuun o gama dau sabaagi model om ontok toun 2017, minimpuun do pemodelan miampai no do gama mimingkono dau id Korea Selatan. Projek filom om soduontong ii nointutunan ii kiharo yau nopo nga Kakugo wa Ii ka Soko no Joshi, Asako I & II, om Arthdal Chronicles.
Eropah nopo nga iso bonua id pialatan do Rahat Atlantik id kotonobon, Rahat Artik id koibutan om Konulu'an Ural miampai Bawang Ural id Kosilahon, Rahat Kaspia, Konulu'an Caucasus om Rahat oitom id kabaatan-kosilahon om Rahat Mediterranean id Kabaatan.
Peta taburan linguistik id Eropah
Mantad ginayo, Eropah nopo nga benua koduo bobos tokoro id pomogunan, ii no tu 10,400,000 km2 ii minoposiliu do kinoyonon diti agayo tokuri ko mantad Australia. Id aspek mogigion, Eropah nopo nga haro mogigion kotolu togumu kalaps Asia om Afrika. Ginumu do mogigion id Eropah ontok toun 2001 nopo nga soginumu 666,498,000, aga'-aga' iso perturu populais id pogun. Haro kiikiro 50 pogun id Eropah. 
Id suang Mitologi Yunani, Europe (Boros Yunani Kuno: , Eurp) nopo nga songulun rani Phoenicia i nagakom Zeus i nosiliu do menjelma sebagai seekor sapi gontoluhan opurak.Noowit isido kumaa pulou Kriti id nombo minogosusu isido tangaanak di Minos, Rhadamanthus om Sarpedon. Tumanud Homeros, Eropa (Boros Greek: ), nopo nga songulun rani mitologi. Minimpuun do gunoon o ngaran Europe montok koiyonon id kosilahon disan rahat Laut Aegia Yunani ontok 700 SM om nokotongkop o rati dau kumaa pogun ngaawi ponong id koibutan mantad di 500 SM. 
Kim Yoo-jin (nosusu 3 Gomot 1981), ointutunan sabaagi Eugene, nopo nga songulun susuminding, minsisingkono om momuruan ababayan Kabaatan Korea. Isido nopo nga puru tinimungan tondu K-pop, S.E.S. Nakapalabus isido duo album solo om minsingkono id mogisuusuai Drama Korea om nogi nosiliu momuruan ababayan montok piipiro program.
Sabaagi songulun minsisingkono, nakaamung i Eugene id piipiro drama soduontong om movie, minimpuun minsingkono id KBS2 Loving You (2002). Kono nopo disido di ointutunan nga kohompit no Save the Last Dance for Me (2004), Wonderful Life (2005), Bread, Love and Dreams (2010), A Hundred Year Legacy (2013), All About My Mom (2015) om The Penthouse: War in Life (20202021).
Nosusu i Eugene id Seoul, Korea Selatan. Maya sogu taki dau, i poitimporon id Guam, minundaliu o paganakan disido kumaa id Guam kalapas nopupusan dau semester koiso sikul tosiriba toun 5. Suminikul isido id Agueda I. Johnston Middle School mantad Gumas 1992 gisom Mahas 1995, om John F. Kennedy High School mantad Mahas gisom Manom 1996. Ginumuli isido id Korea miampai tama om tadi tondu montok momupus sikul takawas, om nakalantoi id Korea Kent Foreign School, Seoul ontok Mahas 1999. Id sikul takawas, nakaanu isido kredit A montok lobi 80% o mato balajaran. Id sikul tosiriba, kiwaa 23 mantad 24 mato balajaran i nakaanu do gaa. Id sikul takawas, oruhai no oinsanan do abantug o mato balajaran disido.
Eurasia nopo nga iso tana agayo ii pohompit do 52,990,000 km2 (20,846,000 watu2) toi ko' aga'-aga' 10.6% mantad rinantai Pomogunan (36.2% koiyonon tana. Asaasaru monindu sabaagi benua tunggal, Eurasia kiharo mantad benua sandad Eropah om Asia (miampai Eurasia kosili songinan mantad duo tua' boros gembleng), iso konsep ii kitadau wulan gisom era antik klasik. Afro-Eurasia, nopo nga 2 tinimungan benua ii no tu Eurasia om Afrika ii nokopiruba id Terusan Seuz.
Eurasia noiyonon do somok no 4.6 bilion mongingion, lobi mantad 72.5% ginumu tulun id pomogunan. Haro daua' nga fakta diri kakal po do poinsuang id pibanta'an ii nokoboros do tulun koiso' nopo nga nokorikot id Eurasia mantad benua Afrika, naga'aga do sorili 125,000 gisom 60,000 toun di nakatalib.
Evelyn Annol (nosusu 18 Mansak 1964) nopo nga songulun mongingia di nokopogulu kopio do minonimpuun pongiaan Boros Kadazan. Hiza nopo dii nga au po nokosuang o pongiaan Boros Kadazandusun id kurikulum pongiaan taang tosiriba. Isido nogi nga songulun mantad di minonuat do kurikulum PPISMP, PISMP om PDPP id IPG Kampus Kent i nokoimpou do tier 1 Boros Kadazandusun id pototongkop IPG Malaysia.
Ewon Benedick (nosusu ontok 1 Magus 1983) nopo nga songulun puru komisiwal Malaysia i momuru sabaagi Panalad Koburuon Mongingindapu om Koperasi id suang Dulud Anwar Ibrahim mantad Momuhau 2022, Puru Parlimen (MP) montok Penampang mantad Milau 2022 om Puru Dewan Undangan Damung (ADUN) Sabah montok Kadamaian mantad Mikat 2018. Koumbal isido momuru sabaagi Panalad Koburuon Labus Kakadayan Sabah id suang kotoinaan Simpung Warisan Sabah (WARISAN) id siriba bagas Boyoon Panalad Shafie Apdal mantad Mikat 2018 gisom kinorotuan kotoinaan WARISAN ontok Manom 2020. Isio nopo nga puru Pertubuhan Kinabalu Progresif Bersatu (UPKO), iso simpung komponen id suang piomungan PH. Momuru isio sabaagi Ponorikohon UPKO ko-3 mantad Milatok 2023. Pogulu pinosiliu sabaagi Ponorikohon simpung ontok Milatok 2023, isio nopo nga Mongunguhup Ponorikohon UPKO. isio nopo nga iso mantad duo Puru Parlimen UPKO om songulun no do ADUN UPKO. Nakatantu no do monowoli isio di Wilfred Madius Tangau sabaagi Ponorikohon UPKO ko-3 kalapas pomilian simpung id suang konvensyen pongobian triennial simpung ontok 16 Gumas 2022. Sundung do ingkaa, ontok 10 Gumas 2022, nobubar o Parlimen ko-14 om pinatantu kawagu do kopomilian tagayo (pilihan raya umum) 2022 nopo nga ontok 19 Milau 2022. Mantad dii, pinourut kawagu konvensyen dii kumaa 15 Milatok 2023.
Exhuma  nopo nga filem koumpuronok poinlosok toun 2024 do South , nosuat om pinuru di Jang Jae-hyun, om pinokono di Choi Min-sik, Kim Go-eun, Yoo Hae-jin om Lee Do-hyun. Filem diti pinopohompit do misteri karalanon koukadan do lobong di au songkuro osonong, panakasabab do koutuson di kotumporosi.
Pinatayang o Exhuma id boogian Forum hilo 74th Berlin International Film Festival Ontok Mansak 16, 2024. Pinosoliwan di totopot id teater do South  ontok Mansak 22 maya Showbox.
Maganu do prestasi kutak upis, filem diti minongukab kutak upis 1 South  om pinopohuyud 336,114 kosuangan, ii no kopongukaban bobos tosonong montok filem Korea do toun 2024. Filem diti nakaanu US$95 riong id kutak upis id sontob pomogunan, poposiliu do filem diti sabaagi highest-grossing film of 2024 at the South  Box office. Nokonumbur nogi id List of highest-grossing films in South Korea id taang ko-6 montok Domestic films by gross om taang ko 16 id Domestic films by admissions as per the  Film Council..
 shaman di poingaran-ngaran, Hwa-rim (Kim Go-eun) om tanak tudukan dau , Bong-gil (Lee Do-hyun) pinadaftar do iso paganakan di kiharo-haro montok mongintutun toruol misteri tanak kusai di kosuususu id paganakan di. Nokoilo i Hwa-rim do palad-palad dii sabaagi 'Lohou lobong', Kodoodouwan odu muyang di kidandam kumaa diolo. Tulu paganakan dii,i Park Ji-Yong, minanahak kotumbayaan kumaa diolo do popoundaliu do lobong montok popotoronong, muyang, taki disio. pentrust them to relocate the grave to appease the ancestor, his grandfather. Minaganu i Hwa-rim do tambalut sangkalaja, mongingia do Feng shui i Kim Sang-deok (Choi Min-sik) om Mongungudar namatai i Yeong-geun (Yoo Hae-jin).
Fadhlina binti Sidek i nosusu ontok 16 Gumas 1977 nopo nga puruan Dewan Rakyat do Nibong Tebal om nokoumbal nosiliu puru Dewan Negara mantad toun 2021 gisom Milau 2022. Isido nogi nga songulun Panalad Pendidikan id siriba do Dulud Anwar Ibrahim. Id suang gana simpung, isido nopo nga Luguan Tondu do Simpung Keadilan Rakyat (PKR), simpung komponen Tupakat Lansan mantad Madas 2022.
Isido nopo nga tanak do bagas Presiden ABIM, Siddiq Fadzil i noiduan no pogun ontok di toun 2021.
Nakalantoi i Fadhlina do jawatan sabaagi Luguan Angkatan Wanita Simpung Keadilan Rakyat ontok pomilian PKR montok sesi 2021-2024.
Fairuz Renddan nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Pintasan mantad di 2020.
Fajita, id suang do nansakan Tex-Mex, nopo nga nonggo-nonggo daging linugu i di nidu tumanud do pilian om pohidangon miampai lado om bawang i koubasan no pokuoon id tapung toi ko' tortilla luong. Id kotimpuunon, pokomoyon diti nopo nga sumuku kuma stik skirt, pigisan daging lembu kumoiso i gunoon id taakanon. Alternatif bobos otutunan montok stik skirt nopo nga kohompit no manuk om pigisan daging lembu di suai, miampai do kinotuan om okon ko' daging. Id restoran, onsokon o daging miampai bawang om lado banggala. Pomoroso bobos otutunan nopo nga kohompit no do salad ginigiu, krim oonsom, guacamole, salsa, pico de gallo, keju parut, kacang ginuring om kambatus dadu. "Tacos de arrachera" nopo nga gunoon id kawo taakanon Meksiko koibutan.
Fajita nopo nga hogot tokoro Tex-Mex toi ko' Tejano montok pinutulan tokoro daging mantad daging lembu, pinutulan di bobos koubasan do gunoon montok momonsoi do fajita. Hogot fajita nopo nga au noilaan o kinoimbulayan id suang do ponuatan gisom do toun 1971, tumanud do Komoiboros Inggiris Oxford. (Hogot faja nopo nga boros Sepanyol i kirati do "jalur", toi ko' "pongongkos do tawak", mantad fascia Latin, "band"). Sundung pia' fajita id kotimpuunon nopo nga sumuku kumaa jalur daging lembu diti, baino, wonsoyon o fajita miampai mogikakawo kakamot, kohompit no do vegetarian miagal do lado otomou/ aragang/ osilou, bawang, lado om lado jalapeo.
Stik skirt nopo nga iso putulan daging lembu i otutunan kopio montok luguon id Amerika Latin. Lohowon iti sabaagi do entraa id Argentina, Chile om Uruguay, fraldinha id Brazil, om arrachera id Mexico.
Bukti nonsokon kumoiso do fajita miampai putulan daging, woyo pogogonsok (miampai pointilombud id sakai do tapui toi ko' id sakai pomoluguan), om ngaran pomolohou do Sepanyol nopo nga nokoimbulai mantad po di toun 1930-an id tana pomutanaman do Texas Kabaatan om Texas Kotonobon. Stik skirt nopo nga iso mantad piipiro daging talanut i tinahak kumaa vaqueros (koboi) soira koroton o lembu montok manahak taakanon kumaa momogompi maamaso ponimungan. Maamaso Manom 1969, Sonny Falcn, songulun monguugulud do pamadagangan daging id Austin, minongigit do gerai konsesi fajita taco montok komersial kumoiso maamaso kapanaandakan 16 septiembre labus kakadayan id Kyle, Texas. Maamaso toun dii nogi, Otilia Garza nopo nga pinopointutun do fajita id Restoran Round-Up di Pharr, Texas. Nakaanu do kredit i Garza miampai minomoruhang do taakanon fajita poinsuai-suai kalapas noonuan do queso flameado (keju Mexico otonu) id sakai do piring bosi besi id Acapulco.
Kowoowoyoon diti nopo nga pinointutun do lobi akawas do mogikaakawo porniagan, miagal do Ninfa's di Houston, Hyatt Regency id Austin, om ogumu po restoran id San Antonio. Id kabaatan do Arizona, hogot diti nopo nga au noilaan, suai ko' sabaagi do putulan daging gisom do toun 1990-an soira restoran taakanon tosikap Meksiko nopo nga tumimpuun no momoguno do hogot dii id suang do pomudagangan diolo. Id toun-toun potilombus, nosiliu o fajitas sabaagi taakanon di otutunan kopio id restoran makan kasual id Amerika om nogi nansakan id walai. 
Id kogumuan do restoran, daging om kinotuan fajita nopo nga igitan id mija miampai gumolok do opuhod id sakai do piring logam toi ko' poriuk, miampai do tortilla om pomoroso di nakalasu no, miagal do guacamole, pico de gallo, queso, salsa, keju parut om krim oonsom.
Sidilo nopo nga iso disiplin dounbaal ii gumoos do papatarad katapatan kumaa tulun ginumuan maya pogintangan om pamaganapan do kobolingkahangan it aralom kokomoi do poguhatan kaharaan, koilaan, nilai, pomusarahan, takal om boros. Tongoulun di gumoos id gana diti nopo nga ointutunan sabaagi ahli sidilo (philosophy), ahli momusorou toi ko filsuf. Sidilo kiwaa duo woyo pointantu sandad, iri no tu: 
Iso goos momusorou di ogonop
Kitudu do popoimbulai do katapatan
Sidilo om gana koilaan
Sidilo insaru pioniton do gana agama, matematik, koilaan do posondili, ponudukan om politik. Poomitanan nopo nga: "Prinsip Matematik Sidilo Alam" aasil karya di Isaac Newton id toun 1687, iri no tu poinsuang id sidilo (philosophy) posondili. Aasil karya di nogi nga nakaanu rahung do koburuon id gana koilaan kokomoi astronomi, kodokutulan om fizik; it pinosuang id pambalajalan Fizik hiza toun 2000-an.
Hiza jaman klasik, katayad oo sidilo (philosophy) tradisional id tolu kawo tapangkal, iri no tu:
Sidilo posondili ("fisika") nopo nga gana ponoriukan kokomoi do pomogunan di opurimanan do deria om kiula "fizikal" (physis, rati harfiah: alam);
Sidilo moral ("etika") nopo nga gana ponoriukan kokomoi do katapatan, otopot om sala, kolidangan, ko'odilan om kebajikan (etos, rati harfiah: koubasanan);
Sidilo metafizik ("logika") nopo nga ponoriukan kokomoi kaharaan, sabab-bagas, Tuhan, logika, bontuk om objek abstrak di suai ("meta-physika" rati harfiah: "nunu-nunu ahal di au okito maya fizikal").
Kointayadan diti kakal po relevan om gunoon po gisom biano miampai haro koburuon. Sidilo posodili natayad id ogumu gana koilaan kokomoi posondili miagalko astronomi, fizik, kimia, biologi om kosmologi. Sidilo moral nogi nga nakaanu popoimbulai do gana koilaan kawagu miagal ko koilaan sosial nga kakal po papangkum do teori nilai kohompit no nilai estetika, etika, sidilo (philosophy) politik om ogumu po suai. Sidilo metafizik pinoimbulai do koilaan formal miagal ko simbakuro, logik, matematik nga kakal po poinghangkum do epistomologi, kosmologi om ogumu po suai.
Goos id sidilo (philosophy)
Goos sidilo (philosophy) id laang di bobos osonong nopo nga kirati do taang momusorou kokomoi iso-iso hal di bobos aralom. Nga goos id sidilo (philosophy) hiti nopo nga kirati do momusorou maya laang sidilo (philosophy). Mantad di, haro tolu kowowoyoo pomusarahan sidilo (philosophy), iri no tu:
RadikalUla diti nopo nga popokito do taang pomusarahan di ogonop om bobos aralom gisom kaanu monghuyad potolinahas do gamut kobolingkahangan.
Sistematikpomusarahan sistematik nopo nga pomusarahan logik, maya pomusarahan diti goos monghuyad poguhatan sidilo (philosophy) koindalan maya iso om iso taang di oulud.
PoimponuPoimponu nopo nga kopogowit rati do poinsandad. Id suang pomusarahan diti, huyadan kokomoi poguhatan sidilo (philosophy) au ouwung id iso no boogian kobolingkahangan nga kaanu momonsoi do iso sisimbar di monghuyad do toinsanai boogian it nokoimbulai id suang poguhatan.
Goos id sidilo (philosophy) nogi nga iso aasil huyadan di aanu mantad pomusarahan kondii om au monuku kumaa susukuon di kiwibawa. Miagalko, montok monimbar do poguhatan "nunu YYY?", sosongulun au milo monimbar miampai "YYY nopo nga ZZZ sabab nokoboros ii Dr XYZ kokomoi dii", nga sosongulun di nuru monimbar poguhatan di miampai kosinggawan id sidilo (philosophy) kondii.
Poguhatan sidilo (philosophy)
Poguhatan sidilo (philosophy) toi ko kobolingkahangan sidilo (philosophy) nopo nga iso uhu di pitimbungakan id gana sidilo (philosophy). Ahal diti nopo nga tonsi do sidilo (philosophy). Poguhatan sidilo (philosophy) nogi nga kiula apagon om mongunsub do pomusarahan di aralom.
Iso-iso poguhatan di osiliu do iso poguhatan sidilo (philosophy) soira poguhatan di au milo osimbar maya kaida pogintangan om kaida simbakuro. insaru nogi, poguhatan sidilo (philosophy) kaanu popohompit kokomoi konsep, ideologi, om ahal-ahal di abstrak, miagal ko:
"Nunu ino katapatan?"
"Nunu ino pomusarahan?"
"Nunu ino koilaan?"
"Nunu ino alawa?"
"Nunu ino koposion?"
Gana sidilo (philosophy) kaanu manahak do iso nilai di akawas id suang koposion monikid tadau sosongulun katanud do taang sidilo (philosophy) do poguhatan di kohompit. Tu, poguhatan di noikot vinasi kaanu manahak do aasil sisimbar di noikot vinasi nogi. Miagal ko poguhatan kokomoi koilaan nakaanu popoburu do gaan simbakuro om laguwagu.
Kategori sidilo (philosophy)
Sidilo atayad id limo kategori tumanud poguhatan, iri no tu:
MetafizikGana sidilo (philosophy) diti poposotol do pomusarahan kokomoi kaharaan. Poomitanan poguhatan nopo nga: Nunu objek di haro? Nunu kiula-ulao do objek dilo? nunu ula do liwang om hiza?
EpistemologiGana sidilo (philosophy) diti poposotol do pomusarahan kokomoi gana koilaan. Poomitanan poguhatan nopo nga: nunu ino koilaan? Haro nangku koilaan? poingkuro yati koilo do nunu ii oilaan dati?
EtikaGana sidilo (philosophy) diti poposotol do pomusarahan kokomoi do kemoralan tulun. Poomitanan poguhatan nopo nga: Haro nangku pisuaian do wowonsoion di kimoral om aiso moral? kodung haro, nunu di pisauian dau?
LogikGana sidilo (philosophy) diti poposotol do pomusarahan kokomoi do woyo momusorou do tulun di oulud om katanud do realiti.
EstetikaGana sidilo (philosophy) diti poposotol do pomusarahan kokomoi kolidangan. Poomitanan poguhatan nopo nga: nunu ino alawa? miagalko ponuatan boros butia - Afronisme
Tradisi sidilo (philosophy)
Socrates
Sidilo nopo nga iso gana di gooson ngai do monikid tinaru id suang pomogunan. Sabab koinsanai tulun kiwaa rahi mongilo do katatapatan iso-iso ahal. Mantad di, tradisi sidilo (philosophy) owonsoi mantad tinimungan tulun di papaharo do ponginsamakan wagu kumaa sidilo (philosophy). Tradisi sidilo (philosophy) nogi nga monuku kokomoi iso tinimungan tulun di kohompit id iso goos sidilo (philosophy) di miagal miampai rahung ahli sidilo (philosophy) di kopiagal nogi.
Hogot "sidilo (philosophy)" id suang konteks akademik Amerika Inggeris nopo nga lobi poposotol do nuludan sidilo (philosophy) it haro id tradisi sidilo (philosophy) kotonobon om au monorimo do sidilo (philosophy) mantad boogian pomogunan suai. Suai mantad di, hogot sidilo (philosophy) au gunoon is tamadun China, Korea om Jipun montok monuku proses pomusarahan. Mantad di nokoumbal oo sarjana mantad kotonobon momusorou do ingga tradisi sidilo (philosophy) mantad id tanah kosilaon.
Mantad di, okito dati do tradisi sidilo (philosophy) abaagi id duo boogian iri no tu sidilo (philosophy) kotonobon om sidilo (philosophy) kosilaon. Nga tradisi sidilo (philosophy) id Afrika au po milo huyadon tu kakal po osowut.
Sidilo kotonobon nopo nga iso tradisi sidilo (philosophy) di bobos agayo rahung id boogian Eropah, Amerika om Kosilaon tanga'. Sidilo Silam nogi nga poinsuang id tradisi diti. Nga sidilo (philosophy) kosilaon nopo monuku do sidilo (philosophy) mantad id Chin, Korea om Jepun miampai boogiian India.
Sabaagi iso gana disiplin koilaan, sajaara kokomoi sidilo (philosophy) nopo nga kaanu manahak do kointalangan kokomoi koburuon om kosimbanan do konsep om doktrin sidilo (philosophy). Haro nogi piipito ahli intelek di otumbayaan do ahal di nopo nga nawayaan intelek, nga haro nogi poguhatan kokomoi do kopomogunoon teori sidilo (philosophy) di nakatalib do pointopot nangku om kakal po nangku relevan. Nawayaan sidilo (philosophy) lobi-lobi po ii popohompit do teori kokomoi poguhatan rasional om huyadan; ogumu sejarawan di monorimo ahal di sabaagi mitos, tutuduk agama om koubasanan.
Nosusu i Farah id Subang Jaya, Selangor ontok 3 Mikat 1994. Tapa nopo dau nga Abdul Hadi Ahmad (tulun Malaysia) om tama nopo dau nga i Kimberly Ann Gagnon (tulun Kanada). Isido nopo nga tanak koduo mantad tolu mogiadi-adi om taka dau, i Katrina Ann, nopo nga bagasa synchronized swimmer kabansaan.
Nokotimpuun idiso id sipoot gimnastik diti mantad di umul tolu toun om miniala id pialaan taang kabansaan id Sipoot Malaysia. Koinsan di Farad Ann id Sipoot Olimpik 2010 id New Delhi, nakaanu minonimung do 12.050 mato (pinludaan siliu), 10.500 (rasuk) om 10.250 (bar au arata) soira nakaanu o Malaysia do kinoyonon kaapat id suang do ababayan tinimungan. Di toun 2014, nakaanu i Farah Ann do gangsa id suang do pinludaan siliu om ababayan tinimungan id Artistic Celtic Cup-Commonwealth Invitational id Perth, Scotland. Potilombus id toun di miagal, minagayi nogi isido do pialaan id kinoyonon ko-11 mantad 24 gimnas id turugan sampapas turug montok kategori tondu soosongulun id Sipoot Komanwel id Glasgow, Scotland. Kalapas SIpoot Komanwel, miniala nogi isido id Sipoot Asia id Gwangju, Korea. Maamaso taang kelayakan, nakaanu idiso id kinoyonon koonom id kaban bosi (13.650 mato), koonom id bar di au arata (12.800), ko-12 id boogian kosulimbangan (12.250) om kaapat id suang pinludaan siliu (13.050). Nokotilombus isido gisom taang kotohuri montok pinludaan siliu, om nakaanu do kinoyonon ko-7.
Di toun 2015, miniala isido id Sipoot Asia Kabaatan Kosilahon (Sukan SEA), miniala id toinsanan ababayanbar, rasuk, kaban bosi, pinludaan siliu, soosongulun om tinimunganid turugan kotimpuunon do pialaan gisom id kolimpupuson toinsanan ababayan. Nakaanu isido do pingat amas kumoiso disido id suang do ababayan tinimungan, om sumusuhut nopo nga mantad pinludaan siliu.Potilombus, nakaanu isido do pingat perak id goduuduo bar au sekata om ababayan soosongulun. Nakalantoi o Gimnas Malaysia do pingat amas id kaban bosi, balutan balak om ababayan bar au sekata, hinonggo gimnas Malaysia, i Tang Ing Yueh nakaanu do pingat amas.
Kalapas do osomok no au kosuang do Rio 2016, nokosuang isido id Olimpik Tokyo 2020 soira nakaanu isido do id kinoyonon ko-59 mantad 180 gimnas id suang do sesi kelayakan ababayan keliling soosongulun id Pialaan Gimnastik Artistik Sompomogunan 2019 id Stuttgart. Isido no gimnas Malaysia kotolu i nakaanu do mamapayat Sipoot Olimpik, kalapas di Au Li Yen id suang do Sydney 2000 om Ng Shu Wai id suang do Athens 2004.
Antakan di 12 Gomot 2022, pinopoilo idiso do kotingkadan disido mantad gana pakalajaan disido maya do media sosial om pinopoilo do pamagatangan kumaa tulun ginumuan om liwang montok kohino id gana pakalajaan disido nopo nga miagal do "tulun di norubaan ku solinaid do ralan, montok toinsanan tapanai, lisi om sokodung, pounsikou tu' nokosiliu no iri sabaagi soboogian do pamanahon koposion montok sogigisom, manahak do nunu i haro hiti doho dinondo, toinsanan lisi, sunduan om desikasi kumaa doho."
Gama do mogikaakawo pingat id Sipoot SEA, nabarasan i Farah Ann do Surupu Parlimen Jerai om bagas Panalad id Jabatan Perdana Panalad, Jamil Khir Baharom tu' popokito do aurat i okito kopio maya do rasuk disido. Pinopoilo nogi isido do ponoriukan kokomoi "tumanud Silam montok rasuk di gunoon montok sipoot om gana suai".
Farah Ann nogi nga songulun duta om momooboros montok Gillette Venus.This article may be confusing or unclear to readers. Please help clarify the article. There might be a discussion about this on the talk page. (Learn how and when to remove this message)
Minonowoli i Farida Mohd Ali di Tan Sri Abu Bakar Abdullah (57 toun) i nakaawi perkhidmatan kalapas momuru miampai kolunduan solinaid 25 tounn. Pogulu diti, Farida nopo nga Timbalan Luguan Pengarah Perkhidmatan Don GInumuan (Pembangunan) . Minopoilo o Ketua Setiausaha Negara, Datuk Seri Dr Ali Hamsa do masaan nogi o kolunduan mangadang om monoinu calon i kosudong montok jawatan Luguan Pengarah Perkhidmatan Don GInumuan di wagu.
Ngaran tondu suai i monongkiala montok jawatan dii nopo nga i Datuk Madinah Mohamad i naaga momuruan ginoris gama 140,000 tulun. Madinah nopo nga mantad Kapanaladan Simbakuro, Laguwagu om Inovasi , setiausaha agung i nakakalaja id mogisuusuai agensi kaampai no JPA, Kapanaladan Kerja Raya om Jabatan Perpaduan Negara om Integrasi. Ii nopo kagu narait nga Datuk Dr Noorul Ainur Mohd Nur, Luguan Setiausaha Kapanaladan Koburuon Tondu, Paganakan om Moomomogun. 
Nur Fasha Sandha Hassan (nosusu ontok 28 Gomot 1984) songulun mimingkono tondu Malaysia. Minongimpuun isido gama pinsingkanaan ontok 2002 di 18 o toun om nointutunan sabaagi mimingkono i insaru kaanu kono sabaagi tondu norutum om kogumuan genre toi ko' konoon i aanu di Fasha nopo nga ii angawagat.
Nur Fasha Sandha Hassan (Nosusu 28 Gomot 1984) nopo nga songulun mimingkono tondu Malaysia. Nokoimpuun o gama mimingkono dau ontok do 18 toun nogi ontok toun 2022 om noonuan kowoowoyoon mimingkono di araat nopo kaantakan om kogumuan genre toi ko' kono ii naanu di Fasha nopo nga awagat. 
Nosusu isido ontok 28 Gomot 1984 id Johor Bahru, Johor om tanak tondu kumaa di Hassan Moideen om Hatijah Teh Man. Nakagayo isido id utara Semenanjung Malaysia, ii nopo nga tadon do paganakan dau soira minundaliu kumaa Pulou Pinang om kuminaa kawagu id Perlis. Isido nopo nga tanak koduo mantad apat mogiompinai id paganakan dau om tadi dau nopo nga i Elisya Sandha nga opurokis nogi id gana do mingkono. Ontok 18 toun id toun 2002, nokohompit isido id gana pongiklanan om pomogunan peragawati. Suai ko ii, isido nogi nga mokiikinobos id Institut Kebudayaan Belia Negara om nakaanu do diploma. Syarikat Korporat ii minaganu khidmat di Fasha nopo nga kohompit no Maxis, Nokia, Fair & Lovely om Sunsilk (versi Indonesia). Nokoumbal nogi isido do sumikul id Sikul Takawas Kabansaan Seberang Jaya. 
Kaampayatan gulu (2002-2009)
Nokohompit isido id suang gana inus mingkono soira nointutunan maya filem id siriba di Ambri Kailani, Black Maria sabaagi kono moguuguhup. Filom diti nopo nga pinokito ontok do 26 Mahas 2003. 
Kopongo dii, nakaanu tawasan i Fasha do mingkono ii sumirikot po, okon nopo mantad produksi Filom nga kiwaa nogi tawaran montok mingkono do drama montok kono gulu toi ko' kono moguuguhup no. 
Nokopiijabkabul i Fasha miampai di Toh Muda Rizal Ashram "Jejai" Ramli ii nogi bagas sawo di Nora Danish ontok 27 Ngiop 2012 id Hotel Crown Plaza, Kuala Lumpur. Pinisawo isido di tapa dau sondii. Tongoulun ii nokorikot nopo nga paganakan no dau sondii om koombolutan di osomok. Noonuan o mikoruhang diti do duo tanak - Putra Rayfal Ramli om Putri Raysha Jemaima. 
Nosusu isido ontok 1955 id Pulou Tikus, Pulou Pinang. Tapa dau i Abu Bakar Mohd Noor nopo nga kisakag do Benggali nga tama dau i Rohani Tan Abdullah (Tan Mooi Gee) nga kisakag do Sina mantad Hainan, China. Nakaanu i Fatimah do ponudukan gulu id Residency Road Girls School om ponudukan sikul takawas dau id St. George's Girl School, koduuduo sikul diti nopo nga hilo id Pulou Pinang. Minundaliu nogi isido id Kuala Lumpur montok mongoput do pinsingilaan dau id gana Komunikasi Massa hilo id Universiti Laguwagu Mara (UiTM).
Kalapas naawi o pambalajalan dau id UiTM, duminaftar yau id New Straits Times sabaagi wartawan amali om notorimo nogi isido sumusuhut minomuru sabaagi monuunuat do abal "I Am Women". Kiwaa nogi gaab di Fatimah montok minluda id gana seni teater ii nabalajalan dau mantad sikul tosiriba om koumbal nakatanud do koposolimbahan id Kelab Teater Kuala Lumpur.
Maamaso mimparagat id gana teater, pinointutun i Fatimah kumaa di Datin Paduka Shuhaimi Baba om i tiagak Mustaffa Noor. Mimpuun mantad di, ogumu ahal teater, ingkono'on om suusuai po ii sinoriuk dosido om tuminanud nogi yau diolo do mimparagat id suang pamarakaman filem om drama soduontong.
Nolohou isido do ASTRO sabaagi monuunuduk montok ababayan realiti TV, Akademi Fantasia hinonggo tinahak isido do tonggungan montok monuduk do tongotulun id kawaawagu nogi id suang gana seni muzik om ingkono'on. Sumusuhut, minonuridong i Fatimah do Salt Media Consultancy om Artitude Productions ii popoinpangkal do editorial, kopolobusan do kakamot ii poinsuat, momoluda do tininmungan korporat id suang pogibaabarasan don ginumuan om tongoulun wagu id gana ingkono'on.
Suminawo isido miampai di Syed Zainal Rashid Al-Yahya om kiwaa apat tanak tondu, i Sharifah Aleya, Sharifah Amani, Sharifah Aleysha om i Sharifah Aryana ii ngawi diolo nga mimparagat nogi id suang gana ingkono'on.
Lobong di Fatimah binti Maimun, id kampung Leran, Manyar, Gresik. Cungkup lobong dau okito miagal do bongunan kitolig pasagi ii nowonsoi mantad watu kapur topurak.
Fatimah binti Maimun bin Hibatullah, songulun tondu kiugama Silam ii minidu pogun (wafat) ontok tadau Kukuak, 7 Rejab 475 Hijrah (2 Momuhau 1082 M). Sinuat o watu nisan dau momoguno boros Arab miampai pimato kaligrafi kikowoowoyoon do Kufi, om oilaan nogi sabaagi nisan lobong Silam totuo' ii noihum id Nusantara. Lobong diti nopo nga hilo id kampung Leran, Kecamatan Manyar, 5 km mooi id koibutan kota Gresik, Jawa Kosilahon.
Watu nisan dii nopo nga iso data arkeologi kokomoi koulaion do tongotulun Silam id koiyonon pantai koibutan Jawa Kosilahon. Kowoowoyoon Kufi id watu nisan di Fatimah popokito do rurumikot id koiyonon dii, i kiwaa tongotulun mantad Kosilahon Tengah om yolo nopo nga tongopapataran. Ii no tu, watu nisan kikoulalaho' Kufi nga noihum nogi id Phanrang, Champa selatan. Pionitan pitaranan do Champa-Jawa Kosilahon dii nopo nga sabaagian buris do pitaranan togotulun Silam ontok ohotusan ko-11 ii poinghanggum no do boogian kabaatan China, India om Kosilahon Tengah.
Sukuon poinsuat totuo' ii minonuat do legenda Nawayaan Banten kokomoi sogulun tondu (puteri) mantad Leran, sinuat ontok toun 1662 toi ko 1663. Narait do hiza suminilam o Jawa, songulun tondu ii kingaran do i Putri Suwari mantad Leran pinahaboi miampai do woyoon (raja) tohuri mantad Majapahit. 
Jean Pierre Moquette nga pinosusui nogi do lagenda sandad ii sinuat dau hiza tuminombului hilo id Leran. Tumanud disio, lobong dii nopo nga sinanganu do songulun puteri raja kingaran do i Putri Dewi Suwari, ii kitonggungan toponsol id kotimpuunan do nawayaan Silam id pulou Jawa. Tondu dii minangan poonito sabaagi sawo toi ko i'iia'on di Maulana Malik Ibrahim (napatai ontok 882 H/1418 M, pinolobong id Kota Gersik), wali di ointutunan no tomod. Sundung po ingkaa nga, Lagenda diti au notorimo tu kiwaa pialatan 400 toun koduo-duo tokoh diti.
Boros poinsuat id watu nisan
Tun Fatimah binti Hashim (25 Momuhau 1924  9 Milatok 2010) nopo nga Panalad Kebajikan Am Malaysia ontok 20 Mikat 1969 gisom 28 Mansak 1973 om nogi tondu koiso Malaysia i nosiliu sabaagi Panalad Dulud Malaysia.
Sawo disido, i Tan Sri Abdul Kadir Yusof nokoumbal nosiliu do Luyar Pogun om Panalad Undang-Undang.
Koposion Pogulu
Nosusu isido id Parit Keroma, Muar, Johor, om nokotorimo i Fatimah do ponudukan id Sikul Tabai Lelaki Parit Keroma, Muar, tu aiso po sikul montok tangaanak tondu id kampung dii ontok dii. Minongoput isido sinikulan id Sikul Tabai Perempuan Mersing om mininsingilo Boros Inggeris id sikul dongotuong miampai songulun mongingia' Sikul Convent Johor Bahru.
Mimpuun i Tun Fatimah popokito rahi montok gama kebajikan mantad di poinsikul po. Hiza poinsikul, isido nopo nga songulun i aparagat om nokoumbal nosiliu Luguan Linimput Balajaran om Luguan Tinimungan Sikul Tabai Perempuan Mersing , Luguan Tinimungan (tangaanak tondu) ababayan momutanom kinotuan, om luguan tinimungan minguyat minongoi id pialaan minguyat sikul-sikul pogun Johor id Sikul Air Molek.
Ontok 2016, tinuridong o Sikul Menengah Kebangsaan Tun Fatimah Hashim id Johor Bahru, Jalan Nibong 48, Taman Daya. Sundung do ingkaa, aiso o Asrama do sikul diti. Minonuhu o PPD di SMK Taman Daya 3 montok mongolon ngaran kumaa SMK Tun Fatimah Hashim ontok 7 Momuhau 2015 maya Encik Rohaizad bin Mohd Hanafiah, Penolong PPD Perhubungan. Nokoumbal isio nosiliu do mongingia'.
Feby Febiola (nosusu id Jakarta ontok 24 Mikat 1978 kiumul 45 toun) nopo nga songulun miimingkono, modsisinding pm model Indonesia sinakagon Batak. Minongimpuun isido gama maya sinumiliu model doid majalah remaja. Nointutunan do ginumuan o ngaran dau maya sinetron Tersanjung sabaagi Tanta Amerika.
Ferdinand Magellan (1480 - 27 Ngiop 1521) nopo nga songulun penjelajah Portugis ii pinapaanjul do ekspedisi Sepanyol kumaa Hindia Kosilahon mantad toun 1519 gisom do 1522, ii nosiliu sabaagi tulun pelayar koiso i nakaanu minomuli do Pomogunan. 
Koposion gulu
Fernando nosusu id Sabrosa ontok toun 1480, miampai lima koompinayan kumaa di Pedro de Magalhaes, songulun bangsawan Portugis om mongigit jawatan datuk bandar Sabrosa om Alda de Mezquita. Iyau nopo nga minaganu timbabaon sabaagi do utusan domboyoon (royal) Permaisuri Leonor ontok umul tomulok. Sumaan isio sabaagi do pongutus Raja Manuel I ontok toun 1495.
Ferdinando Porsche (3 Manom 1875- 30 milatok 1981) nopo nga songulun inijior automotif om minongimpu'un komponi korita Porsche. Nointutunan isio soira minomonsoi korita Petrol-lotirik hibrid koiso (Lohner-Porsche) Volks Wagen Beetle, Mercedes-Ben SS/SSK, piipiro kinoburuon di toponsol om korita Porsche. Suai ko mantad di, nokowonsoi nogi isio o korita Porsche 1923 Benz Tropfenwagen i nonggo iti nopo korita nga korita lumba kooiso miampai pintangaan injin om kiuludan pacuan bulandai dohuri.
Festival Sayau Estonia nopo nga karamayan kabansaan sayau om gimnastik i pohoroon monikid limo toun id Kalevi Keskstaadion hilo Tallinn, Estonia.
Festival nopo diti nga tarampason om poburuon do Estonian Song and Dance Celebration Foundation. Koubasanan nopo, pohoroon o Festival Sayau diti ontok pompod minggu miagal nogi di Festival Sinding Estonia.
Festival Pomoinan, Sayau, om Gimnastik Estonia di koinsan nogi pinaharo ontok toun1934 om ii no ponogulu kumaa karamayan sayau i haro gisom dinondo.
Ontok Milau 2003, pinoimagon do UNESCO o tradisi Karamayan Sinding om Sayau Estonia sabaagi karya abantug do Oral and Intangible Heritage of Humanity.
Pata kisaja do Fethiye mantad di Piri Reis
Di pogulu, otutunan o Fethiye sabaagi do Makri. Fethiye Nokoburu nopo nga poinladsong id kinoyonon kakadayan nokodori Telmessos, hinonggo bagas dau nopo nga milo intangan mantad do kakadayan miagal do Hellenistik teater id disan do dermaga tapangkal.
Legenda Lycian nopo nga popotolinahas do kinoanuan do ngaran Telmessos: Dewa Apollo nopo nga muhang do tanak tondu tohuri di Raja Phoenicia, Agenor. Sinumiliu isio do songinan tasu tokoro om minokianu do lisi mantad tanak tondu di obintingayaman. Kalapas nokohino kawagu isio sabaagi do songulun kusai di awantang, nakaanu yolo do songulun tanak kusai i pingungaranan do i 'Telmessos' (pogun binabang).
Nokosiliu o kakadayan tagayo diti do soboogian mantad Empayar Parsi kalapas kinosuangon di jonorol Parsi, i Harpagos maamaso di 547 Sm, miampai do kakadayan Lycian om Caria. Miniamung i Telmessos do Koisaan Attic-Delos i pinohimagon maamaso pintangaan hinotusan ko-5 SM. Sinumoliwan isio do koisaan dii om nokosiliu sabaagi iso kakadayan di obibas, nga kakal po popotilombus do piromutan miampai koisaan dii gisom hinotusan ko-4 SM.
Lycian sarcophagus id kakadayan nokodori Telmessos.
Okuri kopio noilaan kokomoi kakadayan diti maamaso timpu Bynzantine. Bongunan di kakal po haro nopo nga popobukti do kotoronongon di agayo maamaso Awal Antikuiti, nga kogumuan nopo nga nangaada'an maamaso hinotusan ko-7 gisom ko-8 gama do Pisangadan Arab-Byzantine. Pinagaras o kakadayan diti maamaso hinotusan ko-8, om nokoimbulai sabaagi "Temissos toi ko' Anastasioupolis" lobi kuang 800. Miinsomok do hinotusan ko-10, ngaran nokodori diti nopo nga noolingan om nointutunan sabaagi do Makre toi ko' Makri (, "anaru"), mantad ngaran pulou id wayaan sumuang do tuundorongon kapal rahat. Kiwaa tanda kotoronongon i noinwoguan maamaso hinotusan ko-12 gisom hinotusan ko-13: ninggayaan o tolig watu do kakadayan, luputan mantad 1106 ngaran Makre sabaagi longkod poposoliwan do miak toongi, om karya sidtana' mantad hinotusan ko-13 popokito do kakadayan diti sabaagi longkod pomudagangan. Naratu o kinoyonon diti kumaa tulun Turki maamaso koompokon do hinotusan ko-12 toi ko' koimpuunon do hinotusan ko-13.
Pinorinta o Telmessos di Anatolia beylik Mentee tumimpuun do toun 1284, id siriba do ngaran Beskaza.
Nokosiliu iti soboogian mantad do Empayar Ottoman maamaso 1424, om lohowon sabaagi do  Meri gisom di toun 1934.
Mantad 1867 gisom 1922, Meri nopo nga soboogian do Aidin Vilayet mantad do Empayar Turki. Nokoburu o kakadayan diti maamaso hinotusan ko-19, om kiwaa populasi Greek di agayo antakan dii. Tumanud do kopiundolihon mogiigion do Greek om Turki, Greek do Makri nopo nga pinaatod kumaa Greece hinonggo nokobontol yolo do kakadayan Nea Makri (New Makri) id Greece. Nion kawagu o kakadayan diti do Turk mantad Greece. Id Kayaky di miinsomok, pogulu nopo nga Levissi, ponimungan Greek Ortodoks di naada'an nopo nga kakal po haro.
Maamaso di 1934, pinungaranan kawagu o kakadayan diti kumaa Fethiye sabaagi pamantangan kumaa kapten Fethi Bey, songulun popotulud kapal Ottoman Air Force, i napatai (miampai di Leftenen Kumoiso Tayyareci Sadk Bey) maamaso koligaganan kapal tulun antakan di 27 Mansak 1914 id Al-Samra, maamaso pongumbalan do momongo ponuludan kumoiso mantad Istanbul kumaa Cairo.
Maamaso 3 August 1953, Air France Flight 152, maamaso tindalanon mantad Rom kumaa Beirut, pinataam kumaa Teluk Fethiye id labus do Kzlada. Mantad 8 tanak kapal om 34 sinumakai do kapal, apat tulun napatai gama do nolondod. Isai i noolu nopo nga numolig do mogiigion maamaso poingion yolo id kakadayan dii.
Insaru do kawaya o Fethiye do gumogor pogun di opuhod om momirumbak, lobi-lobi po do gumogor pogun Fethiye 1957 maamaso 24 gisom 25 Ngiop miampai 67 napatai om 3,200 bongunan norumbak, m iri nopo nga 90% mantad bongunan id pointongkop kakadayan. Winonsoi kawagu o kakadayan diti om baino, kiwaa tuundorongon kapal rahat di nokoburu om nogi marina.
Maamaso 14 Milatok 1969, noontok kawagu o Fethiye do ginumogor pogun miampai magnitud 6.2, miampai aiso kapatayon, nga kiwaa notogu om nogi korumbakan di signifikan kumaa bongunan.
Maamaso 10 Mahas 2012, ginumogor pogun miampai magnitud 6.1 minogontok kawagu do Fethiye. Aiso o kapatayon, nga haro piipiro notogu miampai ogumu walai om kinoyonon kumalaja do nongorumbak.
Kotombuluyan
Fethiye nopo nga iso kinoyonon di otutunan kopio sabaagi longkod kotombuluyan id Turki lobi-lobi po antakan timpu talasu. Muzium Fethiye, i ogumu kopio montok artifak di nokodori om wagu nopo nga pokitonon om popobukti do kopogioput-oputan do tamadun i haro id kinoyonon dii, nokotimpuun mantad do Lycia nokodori.
Piipiro kinoyonon kinawayaan di osonong kopio tombuluyon nopo nga miagal do: kakadayan nokodori Kadyanda (Cadyanda), Kayaky - kokompungan Greek di naada'an, Afkule, Gemiler om Aya Nikola. Fethiye nogi nga ponokowalai kumaa Lobong Amyntas, lobong tagayo di nowonsoi maamaso 350 SM do Lycian.
The most popular tourist towns of Fethiye are: ldeniz, al Beach area, Hisarn and Ovack, Fethiye. Butterfly Valley is in the Fethiye district.
Id pulou Kzlada id Teluk Fethiye, 4mi (6.4km) labus do kakadayan, nopo nga otutunan kopio sabaagi tuundorongon montok pimpanahan bot. Sabaagi alternatif, ogumu kinoyonon do mintolop. Afkule nopo nga iso kinoyonon di otutunan kopio montok aktiviti dii. Walai Lampung Kzlada id pulou dii nopo nga kiwaa restoran taakanon rahat om asrama miampai siam linimput.
Marina id Fethiye
Teluk Fethiye
Lobong Amyntas id Fethiye.
Kotogisan ldeniz id Watas Fethiye
Butterfly Valley nopo nga iso kinoyonon ririkoton do tutumombului di otutunan kopio id Watas Fethiye
Teater Telmessos  papan tanda id kinoyonon diti nopo nga popokito do iti nopo nga nakatalib do Hellenistik, miampai pantas di noruhangan maamaso c.200 AD, niduanan miampai kakadayan, nukad di 1992-1995, miampai do kapasiti tirikohonon montok 6,0000 mogiigintong id 28 baris.
Tutubpoon Kapal Tulud Dalaman nopo nga popotounda do sasakyon id kinoyonon do Fethiye. Sasakayon don ginumuan di koubasan id Fethiye om kinoyonon di miinsomok nopo nga baas tokoro, i otutunan sabaagi do dolmu (dol-moosh) id Turki, om kogumuan do wayaan nopo nga popiromut do Fethiye miampai do ldeniz, Yaniklar, Kargi, Hisaronu, Ovacik, Seydikemer, Karaulha.
Kinoyonon metropolitan pointongkop do kakadayan tagayo Fethiye nopo nga kumaa id dusok mantad do tuundorongon kapal rahat miampai sinodu lobi ko' 11km, popiamung do piipiro kampung kumaa id kakadayan tagayo. Id koibutan do longkod kakadayan nopo nga kinoyonon do al Plaj (Pantai), i popiamung do ralan tapangkal Bar Mano Bulvar id tisan do pimpanahan di alaab id poingompud do kotogisan, hinonggo ogumu kopio o hotel do hilo. Kifungsi o kotogisan diti sabaagi kotogisan Fethiye miampai minsoosondii, tu' Fethiye nopo nga aiso kotogisan poinsoosondii. Id boogian do kosilahon nopo nga poinladsong o kinoyonon Gnlkba, amky, Cumhuriyet, om nogi Esenky id kabaatan kosilahon. Longkod kakadayan nopo nga iso kinoyonon id pialatan do Marina om Pasar Fethiye miinsomok do stadium buul tandang. Lobi kuang 4km kumaa kabaatan kotonobon om kabaatan poinsoosondii, poinlongkod id kakadayan tagayo Kayaky om ldeniz, i koduo bobos otutunan id pomogunan tu' kotogisan om Blue Lagoon di miungkait. Kosiwatan montok popoindalan do paragliding nogi nga milo powonsoyon id Nulu Babada id ldeniz, mantad mogikaakawo syarikat sipoot ekstrem i poinladsong id kinoyonon diti.
Fiji nointutunan rasmi sabaagi Republik Fiji nopo nga iso pogun kopulauan id Selatan Lautan Pasifik, id boogian kosilahon Vanuatu, kotonobon Tonga om selatan Tuvalu.
Filipina', ointutunan sabaagu Republik Filipina, nopo nga pogun kepulauan id Asia Silaubaat. Poinladsong id kotonobon Lautan Pasifik, ii nopo nga kiwaa 7,641 pulou, miampai linaab kiikiro 300,000 kilometer persegi, i binaagi kumaa tolu boogian sidtana' apangkal mantad koibutan kumaa kabaatan: Luzon, Visayas, om Mindanao. Miwolit o Filipina miampai Laut China Selatan id kotonobon, Rahat Filipina id kosilahon, om Rahat Celebes id kabaatan. Miilang ii do wolit maritim miampai Taiwan id koibutan, Jipun id koibutan kosilahon, Palau id kosilahon om kabaatan kosilahon, Indonesia id kabaatan, Malaysia id kabaatan kotonobon, Vietnam id kotonobon, om China id koibutan kotonobon. Pogun nopo diti nga pogun kohopod om duo id pomogunan, miampai mogikaakawo etnik om koubasanan. Manila nopo nga ibu negara Filipina om kakadayan nopo dau nga hilo id Quezon City. Koduo-duo nopo kakadayan diti nga hilo id wilayah Metro Manila.
Republik Finland (Suomi: Suomen tasavalta; Svensk: Republiken Finland) toi ko' Finland nopo nga iso pogun id suang do watas Nordik Koibutan id benua Eropah di nosorilian do Rahat Baltik. Teluk Finland nopo diti nga miampaping kumaa Teluk Bothnia mantad kotonobon om ogontob do Sweden. Ibu negara Finland nopo nga iri no Helsinki om kakadayan koduo tagayo nopo nga ii no Tampere.
Florence Nightingale OM RRC DStJ (/natel/; 12 Mikat 1820  13 Magus 1910) songulun sosial reformer Inggeris, statistik om nokoruba nogi pongusapan moden. Nointutunan isido mantad di pakalajaan dau sabaagi monijor om noos maamaso Mansangod Crimean hinonggo momolingos isido di soudor i nongosuhat hilo Constantinople. Mantad dii, kadar kapatayon nopo nga nokoingkuri tu pinopoingkawas isido do kolidangan om standard koposion isoiso di soudor. Mantad reputasi di osonong, nonuan isido pongundodoitan sabaagi ikon id koubasan Victorian, om linohou nogi isido do "The Lady with the Lamp" toi ko' "Tondu i Kisumbu" tu' mongoi isido intong di soudor do nongosuhatan id tangatuong.
Fonetik nopo nga raan linguistik i monoriuk poingkuro tulun do papaasil om monorimo tuni, toi ko' id suang kes boros isyarat, aspek i mihuyud miampai isyarat dii. Puru boros poimbida i monoriuk kokomoi koulalaho fizikal pibarasan lohowon sabaagi puru fonetik. Gana fonetik tradisional nopo nga abaagi kumaa tolu sub-disiplin tumanud tuhot ponoriukan miagal do poingkuro tulun mamalan om popoindalan koguraon montok papaasil poboroson (fonetik artikulasi), poingkuro mogikaakawo koguraon mamarahung koulalaho tuni i pinaasil (fonetik akustik) toi ko' poingkuro tulun mongolon gelombang tuni kumaa maklumat linguistok (fonetik auditori). Maya tradisional, unit linguistik minimal id suang fonetik nopo ngafontuni pibarasan id suang toisoiso boros di misuai mantad do unit fonologi ii no fonem; fonem nopo nga potobilangan abstrak fon om kirati nogi sabaagi unit bobos okoro i popisuai rati do tuni id hombo-hombo o boros.
Nosusu i Francis Xavier id tioyon (palace) paganakannya dau id nombo do poingili iti id kota Xavier i pointoning do kota Pamplona, Navarre. Montok do kotolinahasan di lobi aralom, nosusu i Xavier id suang do paganakan do bangsawan kolunduan Navarre om nogi tanak tomulok di Juan de Jaso, momiimisunud kumaa baginda John III, Raja Navarre.
Ontok di toun 1512, sinungod om naanu do soudor Castille om Aragon (i binoyoon di Fadrique lvarez de Toledo) o pogun do Navarre. Tongotabang di Francis Xavier nakaanu do boogian id suang do piuhupan miampai pomolintahan Perancis-Navarre doid goos montok manganu kawagu do wilayah di nasanganu diri. Sundung pia miagal diri nga nokokirar yolo gisom do koinsanai nopo do tana' paganakan di Francis Xavier nga nosita om hinumput nogi o benteng tioyon (palace)' do walai diolo. Minidu pogun o tapa' di Xavier ontok toun 1515 maamaso po do omulok isio id nombo do kiumul do siam nogi o toun.
Francisca Ester Nain nopo nga' Unduk Ngadau Kota Belud antakan di toun 2015 om nokosuang id Top 15 id suang Pialaan Unduk Ngadak Kaamatan toun dii. 2 toun kalapas dii, antakan di 2019, nakalantoi isido Gelaran Unduk Ngadau Kaamatan 2019 miampai isido no nokoponimbar do poguhatan id boros sondii (Dusun). Nakalantoi isido do Miss Tourism and Culture Universe Malaysia 2018. Nakalantoi numbur kolimo id pialaan sompomogunan, om minogoit do gelaran Miss Popular Award. Isisdo no ii nakaanu minongigit do gelaran UNK (solinaid 2 toun) gama do pandemik Covid-19..
Feby Febiola (m.2016)TanakPetra SihombingBen SihombingIva Anabel SihombingMolohingWellington Sihombing (tapa)Anky Lapian (tama)
Franky Sihombing (nosusu ontok 18 Manom 1969) nopo nga songulun artis muzik om monunupu sinding i kibansa Indonesia. Isio nopo nga songulun modsisinding ugama Kristian.
Nosusu i Franky Sihombing hilo id Jakarta ontok 18 Manom 1969 songulun modsisinding ugama Kristian.
Ontok nopo di toun 2006, sinumawo isio miampai songulun artis ointutunan i kingaran do Feby Febiola, alapas nokopitongkiad miampai sawo dau di kumoiso. Franky Sihombing nogi nga tapa di modsisinding ointutunan ii no Petra Sihombing.
Minongimpuun i Franky Sihombing do gamasi toi ko pakalajaan ontok toun 1989 miampai tinimungan kingaran "Ezra" i numaan kawagu simbanai ngaran kalapas tolu toun sumiliu "Voice of Galilea" om nointigasan miampai "VOG", iso tinimungan muzik kerohanian i minopopoingkawas do sinding rohani doid pogun.
Sundung do nakalantoi mamagayat ginawo miampai sinding rohani, minaganu o VOG kootuson do tumingkod (bubar). Minomili i Franky sumilu susuminding solo ontok 1995. Pinalabus o album koiso disio ontok toun 1995 i kiuhu do "Rayakan" om nakalantoi sabaagi album mogioput-oput gisom versi koonom.
Frenerietta Sobitun nopo nga songulun di nakalantoi sabaagi Unduk Ngadau Kaamatan ontok toun 2022. Isido nopo diti nga songulun di olumis om olundus kopio om kikalaja sabaagi songulun mongingia'. Mongia' isido id Sikul Kabansaan Sungai-Sungai Beluran Sabah miampai do mato balajalan do Ponudukan Ponondulian. Kinoyonon nopo do sikulan diti nga id pisuk om id suang kopio do kokompungan id Sabah. Naanu di tati Frenerietta o tantaman mongia' id sikulan diti sundung poingkuro po sinodu do koiyonon diti montok popoindalan do tonggungan sabaagi do songulun mongingia'.
Score not muzik diti au nokoimagon daasom poimpasi i minomonsoi diti muzik. Soira toun 1867 nokoimagon nogi iti muzik kalapas do 40 toun minidu pogun i minomonsoi di muzik ontok toun 1827. Maya kaka di Ludwig Nohl noilaan om nokoimagon iti muzik kumaa sompomogunan. Tumanud di Ludwig Nohl manuskrip kopiipio (original) do muzik diti natagak i poinsuat do uhu  Fur Elise am 27 April zur Erinnerung von L.v. Bthvn(  For Elise on April 27 in memory of L. v. Bthvn). Muzik diti nokoimagon sabaagi iso boogian do Nohls Neue Briefe Beethovens (New Letters by Beerhoven) id bolikan 28 gisom 33 om no-print id Stuttgart maya di Johann Friedrich Cotta. 
Versi do tuni "Fur Elise" dinondo no-transkripsi di Ludwig Nohl nga di pogulu nogi haro o versi suai do muzik diti ontok toun 1822 i pinopokito do kosimbanan drastik waya accompaniment. Versi manuskrip nopo nga niiman transkripsi maya tangaanak( scholar) di Beethoven i Barry Cooper. Boogian i kopiipio kopokito kosimbanan do kopomoinan muzik diti maya kotimpuunon timpu do mamain. I nopo nga arpeggios ponong longon gibang delayed maya 16th not. Haro nogi o piipiro bar di noruhangan id transitional section kumaa B section. Kolimpupuson, okito nogi o kosimbanan do kumaa kohontolon (rising) A minor arpeggio id piece muzik dii. Timpu kopomoinan do Poco moto notumbayanan mantad koponuatan transkripisi maya di Ludwig Nohl i natagak no dinondo. Versi dinondo nopo nga kohompit do waya kopomoinan id timpu Molto grazioso. Otumbayanan do i Beethoven kirahi do momoruhang piece muzik diti kumaa koturugan do bagatelles.
Koponorimoon validity do transkripsi mantad di Nohl kohompit do second right-hand note in bar 6. I nopo nga not kumoiso mantad tolu upbeat i koposangkai main melody do E4 toi ko D4. Salom score di Nohl niiman dau potosolo o E4 id bar koturu nga D4 id parallel di suai. Kogumuan do versi muzik diti nokosimban id waya kotimpuunon momoguno E4 gisom bar kolimpupuson. Kopomogunoon do D4 nopo nga mantad proses noruhangan o C id kolimpupuson do oktaf A. Sundung po i, kopomogunoon D4 id bar koturu milo orubaan id draft manuskrip not di Bethooven. Draft dii dinondo nopo nga poingompi id Beethoven-Haus Bonn. Poin suai kokomoi D4 diti, nopo nga motif do ascending seventh ohulit id bar 9 gisom 11 i timpuunon do section kumoduo id principal theme. 
I pianist om musiologist ointutunan sabaagi Luca Chiantore au sokodung do i Beethoven di minanahak di piece muzik Fur Elise i gunoon dati dinondo salom tesis dau ontok toun 2010 id buuk Beethoven al piano ( new Italian edition Beethoven al pianoforte, 2014). Otumbayaan nogi i Chiantore do i manuskrip kopiipio i pinotranskrip di Ludwig Nohl nopo nga haro. Suai ko iri, salom ponuatan The Musical Times i nosuat di Barry Cooper ontok toun 1984 pinopointalang do iso mantad duo sketches i haro mionit di versi nokoimagon.
Au noilaan kopio isai  Elise id uhu do muzik diti nga ogumu o kointalangan sogu mantad mononoriuk do isai kopiipio komoyon do Elise id uhu muzik diti. Tumanud do kointalangan (evidence) Elise id uhu muzik diti songulun tambalut tosomok di Beethoven om i poposangkai songulun di toponsol id koposion dau.
Therese Malfatti, kotumbayanan do pokomoyon di uhu muzik " Fur Elise" 
Tumanud sogu ponoriukan di Max Unger pinointalang do transkripsi uhu muzik i noonsoi di Ludwig Nohl nopo nga yodii au pointopot om uhu kopiipio do muzik diti ointutunan sabaagi Fur Therese. Nopoungaran o uhu muzik diti tumanud do sosongulun i ointutunan do Therese Malfatti von Rohrenbach zu Dezza (1972-1851). Isido nopo diti nga tambalut tosomok om tangaanak (scholar) di Beethoven i kopiipio maan dau pododio sabaagi koruhang id toun 1810, nga au minonorimo i isido di Beethoven tu minomili yau di kusai mantad Austria (nobleman) om sabaagi state official, i lohoon sabaagi Wilhelm von Drobdik ontok toun 1816. Piano sonata no.24 nopo maan pinokomoyon (dedicated) di Countess Therese von Brunswick i ointutunan nogi sabaagi Fur Therese. Musicologist do Austria i Michael Lorenz pinopointalang do i Rudolf Schachner kaka nokotungkus di musical scores Therese von Drobdik id toun 1851. Isio nopo diti tanak kusai di Babette Bredl. Ontok toun 1865 pinologos di Babette i Nohl do mamadalin i autograph dau. Dr. Robert Greenberg, songulun mongingia muzik maya The Grear Courses om San Francisco Conservatory of Music pinopointalang do waya koponuatan do score music di Beethoven minogowit do pomusarahan do uhu i muzik nopo  Fur Elise nga uhu di pointopot kopiipio  Fur Therese.
Gambar di Elisabeth Rockel maya di Joseph Willibrord Mahler 
Anna Milder-Hauptmann, surat kumaa " Frau Kapellmeisterin Elise Hummel",1830 
Tumanud ponoriukan di Klaus Martin Kopitz ontok toun 2010, haro o kointalangan do koimbulayan diti muzik gama do songulun tondu German sabaagi ponondig do soprano i kiumur 17 toun. Tondu dii lohoon sabaagi Elisabeth Rockel (1793-1883), om isido tadi' di Joseph August Rockel, songulun mamaain do Florestan ontok toun 1806 kokomoi opera Fidelio di Beethoven. Ngaran  Elise nopo nga koubasanan do pomolohou di songulun parish priest montok tondu diti. Isido nopo diti nga, songulun nogi tambalut di Beethoven mantad po di toun 1808, om tumanud di Kopitz, haro kaka o rahi di Beethoven do manansawo diti tondu. Sundung po i , no-tunangan no i Elisabeth Rockel tintod abaabayaan theater id Bamberg. Ontok dii nogi nokoingkawas o debut dau sabaagi Donna Anna id Mozart Don Giovanni. Soira toun 1811, guminuli i Rockel id Vienna om minanasawo dii tambalut di Beethoven i ointutunan sabaagi Johann Nepomuk Hummel ontok toun 1813.
Ontok toun 2015 pinoimagon di Kopitz kokomoi kointalangan do pionitan di Rockel miampai muzik i noonsoi di Beethoven. Iti nogi pinopokito do kointalangan do i Rockel nogi nga miambalut di Anna Milder-Hauptmann i poingion miampai tobpinai dau i Joseph Augustid Theater an der Wien. Surat mantad di Anna kumaa di Rockel id toun 1830 , popointalang do yau nga momolohou nogi di Rockel sabaagi  Elise.
In 2020 an extended English version of Kopitz's essay was published with some new sources.
Elise Barensfeld
Maya do songulun musikologi mantad Kanada ontok toun 2014, i Rita Steblin, pinopointalang yau do Elise Barensfeld nogi o popokomoyon di Beethoven id uhu muzik dau Fur Elise dii. Elise Barensfeld diti nopo nga nosusu id Regensburg om sabaagi do Child Prodigy id timpu toruhai. Isido nopo nga tulun di nokotimpuun kopiipio minongoi concert tours miampai di tambalut di Beethoven i Johann Nepomuk Malzel ( mantad Regesburg). Haro timpu dau mongoi ion miampai di Johann id Vienna om nakabalajar dii isido do monondig mantad di Antonio Salieri. Pinosogu di Steblin o muzik Fur Elise morujuk do tondu i kiumur do 13 toun diti .
Muzik
Karangahan do muzik diti nopo haro woyo o kilimo boogian (five-part) rondo miampai foom A-B-A-C-A. Kowoowoyon kopomoinan dau nopo nga id A minor om timpu kopomoinan 3/8. Kotimpuun iti muzik maya A id Poco moto ( literally  a little motion , a tempo indication that does not appear elsewhere in Beethovens works ), miampai do appergiated id ponong gibang longon sabaagi manananud irama (accompaniment). I au pointanud o irama (with unaccompanied oscilitation) nopo nga milo okito maya dominan E om chromatic tosiriba do D sharp i tumimpuun maya melodi i orongou id woyo do classical. The digression at measure 9 glances at the relative major before returning to the original theme and key, preceded by a prolongation of the dominant, E that extends the opening lower-neighbor oscillation. The pitch outline of these bars, E-F-E-D-C-B, i.e. an upper-neighbor ascent to F5 followed by a descending scale, also forms the basis of the two episodes B and C, thus unifying the piece. The B section that begins in bar 23 is in the submediant, F major. Its theme begins by tracing the outline mentioned above in somewhat elaborated fashion and modulates to the dominant, followed by 32nd-note runs repeating a cadential progression in C major in a codetta-like passage. (The chordal three-note upbeats in the left hand have been anticipated by the transition to this episode in bar 22, a clever unifying touch.) This suggests a rather expansive form, but Beethoven suddenly returns to the dominant of A minor in bar 34, once again lingering on the dominant E and its lower neighbor and leading to an exact repeat of the A section. Although another nominal episode follows (C) at bar 59, it does not leave the tonic and is rather coda-like in feel, unfolding over a dramatic, throbbing tonic pedal in the bass and emphatically cadencing in the home key. Once again, there are unifying relationships with previously heard material. The melody retraces the descending outline alluded to earlier, and the cadence in bars 66-67 is an augmented version of the theme's cadence in bars 78. After a glance at a Neapolitan harmony (B-flat major) and a cadence at bar 76 that brings the music to a complete halt for the first and only time, an ascending A minor arpeggio and a chromatic descent over two octaves follows, sort of a cadenza in tempo, leading to a final repetition of the A section. The piece concludes without an added postlude.
Kopitz presents the finding by the German organ scholar Johannes Quack that the letters that spell Elise can be decoded as the first three notes of the piece. Because an E is called an Es in German and is pronounced as "S", that makes E(L)(I)SE: E(L)(I)EE, which by enharmonic equivalents sounds the same as the written notes E(L)(I)DE.
Incipit:
Audio playback is not supported in your browser. You can download the audio file.
Kointutunan (Populariti)
Muzik do Fur Elise diti nopo nga ointutunan no sompomogunan. Iti nogi nga gunoon sabaagi iso pinludaan tuimpuun do minsingilo mamain piano kumaa tongomamaamain piano toi ko repertoire. Koubasan nopo iti muzik orongou nogi dati id rolou do pomoinan tangaanak (Childrens toys tune). Id pogun Taiwan nopo Fur Elise gunoon sabaagi rolou di luri rinomos sabaagi panakatanda' do monunuhu tongoulun do manaam rinomos tu puhuon no di pakaraja monimung rinomos id luri dii. Id pogun dii nogi nga gunoon iti muzik sabaagi Maidens prayer.ref>"When You Hear Beethoven, It's Time to Take Out the Trash (and Mingle) (Published 2022)" (id boros Inggilis). 8 Mansak 2022. Pinoopi mantad sandad ontok 9 Mansak 2022. Linoyog ontok 12 Magus 2023.</ref> Suai ko iri, muzik diti kiula do universal tu id nonggo nopo orubaan tokou iti rolou loolobi po id website intonet.
Gabungan Rakyat Sabah toi ko' GRS nopo nga iso mantad ogumu simpung komisiwal id Sabah. Simpung diti nogi nga iso piomungan montok piipiro simpung komisiwal suai id Sabah. Pinodaftar o piomungan diti id soibau do Akta Pertubuhan 1966 om papasaga o 'keahlian terus kumaa ahli komisiwal sundung amu pointanud do simpung komponen id suang do piomungan dii. GRS id Sabah nopo nga kopiagal-agal do simpung GPS (Gabungan Simpung Sarawak) id Sarawak tu popopromosi do kopiunungan id piolitan momuruan simpung lokal om nogi mogigion lokal. Nakaanu o simpung GRS diti do pisokodungan mantad mogigion id boogian Pantai Kotonobon, Pedalaman om Pantai Kosilahon.
Pinadaftar o simpung GRS maya rasmi ontok 11 Gomot 2022 id Jabatan Pedaftaran Pertubuhan Malaysia (JPPM) om nakaanu kasagaan montok momonsoi logo mantad Suruhanjaya Pilihan Raya Malaysia (SPR). Simpung GRS koingkakat mantad 7 simpung komponen miagal do simpung GAGASAN, PBS, SAPP, STAR, USNO, LDP, PHRS om miampai 'keahlian terus GRS'. GRS nopo nga simpung piomungan di kiharo piomungan bobos togumu id Malaysia ii nopo nga koingkakat mantad 7 simpung.
Id pogulu, GRS popiamung do Simpung Perikatan Nasional, Barisan Nasional, Simpung Bersatu Sabah, simpung-simpung lokal om ahli-ahli komisiwal bibas no om nakalantoi do majoriti torikohonon montok pilihan raya Pogun Sabah 2020 ontok 27 Milau 2020.
Sijil kelulusan rasmi daripada JPPM untuk Simpung Gabungan Rakyat Sabah (GRS)
Ontok toun 2022, piniamung o bagas simpung id piomungan di miagal do Gabungan Bersatu Sabah (GBS), United Borneo Alliace (UBA), om nogi tulun komisiwal bibas. Gama dii, nokosiliu GRS sabaagi iso simpung di popiamung simpung puitik lokal no. Nokosiliu o Simpung GRS sabaagi simpung lokal koduo di minomuruan pogun Sabah sumusuhut do piomungan Pasok-PBS ontok toun 1985.
Nawayaan
Kinoingkakatan Simpung Komisiwal id Sabah
Datuk Seri Panglima Hajiji Noor nopo nga tulun di minongimpu do piomungan diti montok pilihan raya Sabah id toun 2020. Kogumuan momuruan id Sabah pinapasaga do piomungan diti tu kopiunung do impohon di pinotutun di Datu Seri Panglima Jeffrey Kitingan, Datuk Seri Panglima Hajiji Noor, Datuk Seri Panglima Yong Teck Lee om Datuk Seri Panglima Maximus Ongkili, ii nopo nga 'piomungan tempatan' ontok 12 September 2020. agayo rahi mogigion Sabah montok simpung diti tu kaanu popoburu pogun sondii.
Memororandum Pilihan Raya Pogun
Ontok 9 Milatok 2021, nokoimbulai o iso memorandum pisokodungan montok simpung-simpung id soibau do kotoinaan Gabungan Rakyat Sabah (GRS) om natandatangan do koinsanan momuruan simpung di nokopiamung. Piomungan nopo diti nga magada do koposugkuan do tulun om loobi po simpung komisiwal mantad labus.
Gadis Arivia (nosusu 8 Manom 1964) nopo nga songulun aktivis, lungkitas, surupu sidilo (philosophy) om feminis Indonesia. Daamot mongia feniminsme om sidilo (philosophy) id Universiti Indonesia, Arivia pinopotimpuun do Jurnal Perempuan, jurnal feminis kumoiso id Indonesia, ontok toun 1996. Nokoumbal yau ginakom do kolunduan Suharto tu mogilang koinsatan gatang susu ontok 1998.
Nosusu i Arivia id New Delhi, India, ontok toun 1964. Tanak do songulun diplomat Indonesia, kogumuan nopo timpu disido hiza di tanak po nga hilo id labus pogun; suai ko' poingion id India, nokoumbal nogi isido pointimporon id Ethiopia om Hungary, id nombo sinumikul isido id Sikul Kedutaan British, Budapest. Kalapas nokosikul id Indonesia, nakaawi i Gadis do sikul takawas id McLean High School hilo McLean, Virginia, daamot do hilo id Washington D.C. o tapa dau.
Kalapas minomongo do sikul takawas, binalajal kawagu i Arivia do boros Perancis id suang do program diploma hilo id Universiti Indonesia, kalapas do minomongo ijazah id suang do filosofi id universiti di. Maamaso momongo sarjana dau, nagayat rahi disido kumaa feminis. Minambasa isido do piipiro gama kokomoi dii, kohompit nogi ponuatan mantad lungkitas disido, Toeti Heraty, om nogi ponuatan di Barbara Smith, All the Women Are White, All the Blacks Are Men, But Some of Us Are Brave: Black Women's Studies. Nokotimpuun isido do mongia id Universiti Indonesia di 1991, om kitonggungan montok kopohimaganan kursus pogulu minondopitat isido id EHESS, Sikul Ponginabasan Potilombus id suang do Simbakuro Sosial di toun 1992. Nakaanu i Arivia do Master id suang do Ponginabasan Potilombus id suang do psikologi sosial kalapas duo toun.
Kalapas ginumuli isido id Indonesia, tinumimpuun kawagu i Arivia do mongia. Kopuriman isido do apagon montok mogihum kakamot feminis id Indonesia om lumansan montok popopromosi do goos pondemokrasian om mongumolig do tunud minoriti, tumimpuun no isido do kumalaja, sinokodung di Ida Dhanny, Asikin Arif, om Toeti Heraty, montok poposoliwan do jurnal feminis kumoiso id pogun diri. Nokoihum isido do Jurnal Perempuan Foundation di toun 1995, om kopohimaganan do Jurnal Perempuan (Women's Journal) id toun do sumusuhut; Krishna Sen mantad Universiti Western Australia popotolinahas dii sabaagi do "jurnal kokomoi teori feminis di kumoiso id Indonesia. Kiwaa dana di poinrontob montok ponorbitan do jurnal diti om nogi gama sosial kalapas dii, om solinaid walu toun di Arivia borkhidmat sabaagi do pongarah jurnal, au yau monorimo do pongolus As of 2016, kakal isido id lembaga ponyunting do jurnal.
Maamaso do Krisis Kousinan id Asia, noiktiraf i Arivia sabaagi songulun cendekiawan feminis di bobos otutunan id Jakarta  momogogol do kolunduan mantad momoguno do koingkawasan gatang do susu sabaagi pamahaur. Antakan di Mansak 1998, minoyo isido do lobi kuang duo nohopod tondu id turugan Hotel Indonesia montok mangada gatang takawas maya protes i pinaanjul do Jurnal Perempuan om pinopohimagon do Rolou Tama Peduli ("Rolou Tama Obinlisi"), iso organisasi i sinolaras di Arivia. Sumambayang, monondig, popotikid do bunga om mambasa kointalangan i mokianu kohompitan do koonduan di lobi ogumu montok monolibamban do krisis dii. Ginakom i Arivia miampai duo tondu suai, surupu astronomi Karlina Leksono Supelli om aktivis Wilasih Noviana. Kalapas nakaanu sokodung do ginumuan, pinoidu kawagu yolo.
Di toun 2002, nopongo di Arivia o ponginasan disido id gana kodokutulan id jabatan sidilo (philosophy) Universiti Indonesia. Ponoriukan disido,Dekonstruksi Filsafat Kotonobon, Menuju Filsafat Berperspektif Femini Merungkai Sidilo Kotonobon, Melangkah Ke Arah Sidilo Perspektif Feminis) pinosoliwan di toun sumusuhut sabaagi Filsafat Berperspektif Feminis (Sidilo Perspektif Feminis).
Di toun 2009, pinoposoliwan i Arivia do koleksi hiis miampai uhu do Yang Sakral dan yang Sekuler (The Sacred and the Profane). Koleksi diti nopo nga pinosoliwan kalapas sontoun do kontroversi tilin Pornografi om Pornoaksi pinosoliwan, nabasa sabaagi panangi-sangi kumaa kuasa potilombus do pogun Indonesia kumaa tinan do koonduan om seksualiti. Nakaanu i Arivia do Toluod Tasrif mantad do Alliance of Independent Journalists (AJI).
Mongia i Arivia do sidilo (philosophy) kontemporari om teori feminis id Fakulti Kemanusiaan id Universiti Indonesia gisom 2017. Di toun 2018, minamung isido do Montgomery College, Taman Takoma, Silver Spring, Maryland sabaagi profesor pomoruhang id suang do sosiologi om sosiologi do dusai (gender).This article may be confusing or unclear to readers. Please help clarify the article. There might be a discussion about this on the talk page. (April 2024) (Learn how and when to remove this message) Nakasawo idiso miampai di Richard Pollard, om nakaanu do duo tanak, i Anisa Joyce Pollard om Benjamin Arif Pollard. Baino, poingion isido id Bethesda, Maryland.This article may be confusing or unclear to readers. Please help clarify the article. There might be a discussion about this on the talk page. (April 2024) (Learn how and when to remove this message)
Nosusu i Gal Gadot id Petah Tikva, Israel om nakagayo id Rosh HaAyin .. Id boros Ibrani, ngaran gulu disido, kirati do "lakun" om ngaran paganakan disido kirati do "disan bawang".. Ngoduo molohing disido nosusu id Israel om minongolon yolo do ngaran paganakan mantad "Greenstein" kumaa "Gadot". . Tapa disido, i Michael Gadot nopo nga songulun injinior om tama disido, i Irit (ne Weiss) nopo nga songulun mongingia. Kiraha isido do Poland-Yahudi, Austria-Yahudi, Jerman-Yahudi om Czech-Yahudi. Kotimpuun umul 20 toun, solinaid do duo toun minomuru isido do songulun souder id Pasukan Pertahanan Israel. .
Pogulu diti mamalan i Gadot do sumiliu songulun luyar. . Poingkuro po, ontok kiumul do 18 toun, nakalantoi isido do Pialaan Miss Israel toun 2004 om minongoi Ecuador montok tuminanding do Pialaan Miss Universe. Kalapas dii, tuminanud i Gadot do Pasukan Pertahanan Israel id nonggo minamanalasai isido do momumuru susumangod solinaid do duo toun. 
Kalapas tuminongkiad mantad susumangod, minaganu i Gadot do ralan tilin id iso universiti. Kalapas minanalasai do toun kumoiso disido id universiti, songulun monuunuhu pomilian do mimingkono minongintong kaad disido om minomolohou isido mooi rikot do koumbalan kabaalan montok kono sumandak Bond, Camille Montes id filem Quantum of Solace. Nokirar isido montok kono dii tinahak dii kumaa di Olga Kurylenko id nonggo kalapas dii miala di kawagu miampai di Gadot montok kono Wonder Woman. Kalapas koumbalan kabaalan montok Quantum of Solace, monunuhu pomilian do mimingkono dii minomili di Gadot montok kono Giselle id filem Fast & Furious.
Ontok di toun 2007, minanganu i Gadot do boogian id timpu kapagambalan Maxim, "Tondu mantad susumangod Israel" om nokodimbang isido id gulu do bolikan New York Post. Ontok wulan Ngiop 2012, pinopointayad do Shalom life id koingkokoton ko-5 id kointayadan do "50 tondu Yahudi di bobos kikabaalan, kitoilaan, kotompungirak om olundus id pogun", id dolikud do model Bar Refaeli om mimingkono, Eva Green.. Di toun 2014, Gadot nopo nga songulun ko mantad duo mimingkono Israel miampai di Odeya Rush di nokointayad sabaagi tondu aangkal dobontol id majala InStyle. .
Model
Minomuruan isido do kempen pialatan bansa montok rum Captain Morgan, powongi Gucci om produk kapamajagaan do kulit Vine Vera. Pinopoiklan isido do Jaguar Cars. Isido nopo nga turos do jenama Gucci montok wowongian Poring , telefon pintar Huawei dan Miss Sixty. Duminimbang isido id gulu bolikan Cosmopolitan, Glamour , Bride Magazine dan FHM. Nosiliu i Gadot songulun model montok Castro . . Ontok di toun 2013, kopongonuan sontoun model disido nopo nga naaga do kiikiro 2.4 juta. 
Gamal (Inggilis: image, picture) nopo nga tinimungan do titik, garis, bidang, om wotik do momonsoi tiso-iso kokitanan. Koubasanan do okito maya do duo pongotulan, miagal do linukisan, ginambar, om okito id tolu pongotulan, miagal do bukakak.
Susuyan Kodori
Tumanud do susuyan, ginuno do tulun ot gamal montok do poposunud kopoposion monikid tadau diolo. Koubasanan do lukison diolo nopo nga iri tongoburu-buru. Otumbayaan yolo do nung lukison diolo gamal diri, kapangagamit yolo do lobi ginumu buru-buru. Linukisan diolo diti ogumu okito id tolig do kuang watu it monoroinsan noh do opintoliban do tulun suai.
Gamal di kumoiso do linukis nopo nga ontok 35,000 toun pogulu. Mantad dilo, noktimpuun tongotulun do momolukis tumanud do longon diolo. Mononoriuk susuyan minongolohou timpu dilo do timpu kopolobusan pomusarahan. Linukisan id kuang nokito di Maria, songulun tanak hahangai di mononoriuk susuyan pinungaranan do Marsilino Di Sautuola (Marcelino De Sautuola) ontok toun 1879, kirupa do sontinimungan Auroch (sapi bolih (Inggilis: Ox) it alaid no do nopupus) id kuang Altamira, Spanyol boogian koibutan. Sumusuhut dilo, nokito gamal di nokodori om nokotonuh id kuang Lasauk (Lascaux), Paransis ontok toun 1940. Nopunsuan do gamal mammoth, bison, tambang kutub om kuda id tolig do kuang nokomoi. Haro nogi linukisan iy nokito ontok toun 1969 id agop sosomok do Twyfelfontein, Namibia, kiumur solinaid 30,000 toun. Linukisan id agop Chauvet, Paransis boogian kotonobon daya, nokito ontok toun 1994 om kiumur solinaid do 31,000 toun. Linukisan dilo winonsoi momoguno do tohun, kapur, tohun watu, om susuai poh. Iso karalano di noubasanan do tulun gulu-gulu do momonsoi gamal nopo nga popotokop do longon diolo id tolig do kuang om tiasan do tongoroun di napapa diolo toi watu do kiwotik. Wotik di asaru do gunoon nopo nga aragang, obuhou, osilou om oitom it milo do wonsoion mantad nunu nopo miagal do raha pigoulon do lunok.
Gana Tutuludan Keningau
Poinwiliu Gana Tutuludan Keningau id kinoyonon do Latitud N05* 21.4322', Longitud E116* 09.5522' id kinasawatan 413.92 meter mantad rahat
Longkod Kapanamangan Pogulu do Gana Tutuludan Keningau
Di pogulu nopo, Gana Tutuludan Keningau diti oguno montok kapal tokodo, ii no Fokker 50. Ontok timpu idd, wayaan nopo nga sakot di andang no. Koponuludan di tohuri no do Malaysia Airlines kumaa id Gana Tutuludan Keningau nopo nga di toun 1970-an.
Timpu Dobontol
Minokianu o Simpung Bersatu Sabah (PBS) Bingkor do Koporintaan Pogun do popointalang palan diolo do do momoguno 46,000 ikar do tana' rizab do Gana Tutuludan Keningau.
Sundung do ingkaa, kiwaa NGO om koisaan do Cina hiti di gumaga' do sogu popugas soboogian tana' rizab do gana tutuludan di kiginayo 46, 800 ikar id ralan Keningau-Apin-Apin. 
Naib Presiden APS Paul Kadau mamadawa do tulun Kg Tuarid Liawan minokilumbok do mokiundaliu di tana' rizab Gana Tutuludan Keningau nga noniada ontok dii. Minomboros isio do gana tutuludan dii do baino nopo nga noguno do Kalab Sipoot Koponuludan Microlight. "Noboros do Gana Tutuludan Keningau nopo nga tontok sonditi nga ponguhatan nopo dii nga isai tulun dii? 
Minonguhot yau do Noowit no nangku ahal diti om pinogibaabarasan id Diwan Undangan Pogun Sabah?
Gangak nopo nga iso kawo songongi id paganakan Blattaria toi ko' Blattodea. Koubasanan do poingion gangak id koiyonon di otuong om asagub miagal do id sisip do lamari om id siriba do sinki. 
Haro soginumu 4,500 spesies gangak, soginumu 30 spesies nokohompit miampai tionon do tulun om soginumu apat spesies nointutunan sabaagi songongi di mamaraag.
Apasi o gangak diti miampai mangakan do topod taakanon di poinlogos. Noboros do, gulu napasi iti id pomogunan pogulu nokotimpuun tamadun tulun. Suai ko ii, noboros nogi do gangak nopo diti nga songongi di apagon do punsoon sundung do oontok o pomogunan do loput atom, kaanu i do popotilombus do koposion. 
Nawayaan
Haro piipiro ponuatan i nokopogulu kokomoi do gangak otumbayaan do gunoon gangak diti sabagai do rusap. Pedanius Dioscorides (1st century), Kamal al-Din al-Damiri om Abu Hanifa ad-Dainuri (hinotusan ko-9) oinsanan iti pinoposogu do rusap i posuulon maan gilingo' mimpai tumau toi ko' tinanok. Sanarai toruol nopo nga kaampai no oruol tolingo', ganit om "kobolingkaangan paganakan gynecological." 
Gangak nogi nga minanakadai kumaa industri pongintangan songongi mamaraag i kigatang do riong ringgit, nga kakal do au kaanu momunso do gangak miampai poinponu.
Mogikaakawo
Awagat kopio 33.5 g Macropanesthia rhinoceros.
Spesies tokoro nopo Attaphila fungicola, orikot gisom no 3 mm.
Ganja
Roun Ganja.
Ganja nopo nga iso puun hem iti ointutunan sabaagi Cannabis sativa. Hogot "Ganja" naanu mantad boros sanskrit ii kopogowit do rati pulut mantad puun serabut. Ngaran di nopo nga monuku do roun, piin, wusak om linsou susumuni Kanabis di kiwaa resin om insaru potuhuwon miampai padadangon pogulu gunoon. Ganja asaru okito id wotik totomou toi ko araragang miampai tawau di moningot om milo akanon toi ko siopon (miampai toi ko au miampai do tambakau: sigup). Bagas koonuan do roromu diti opurimanan id 10 minit ahapas. Maya koilaan sandad sosongulun milo kotongong solinaid 2 satanga' bobog toi ko lobi soira kaakan diti ganja.
Kopogonuan do ganja nopo nga tinagal id kogumuan pogun, om kiwaa ogumu kontroversi id saralom pomogunoon roromu diti id suang pongusapan. Ganja kisuang lobi 420 roromu kimia om kaanu manahak do bagas mogisusuai kumaa tulun tumanud individu om situasi. Ahal diti mangantob do ponoriukan bagas ganja di lobi objektif.
Ganja id skala bagas dadah.
Kimia om bagas klinikal
Roromu kimi tapangkal do marijuana nopo nga delta 9-tetrahidrokanibinol (THC). Ganja nogi nga kiwaa ogum kanabinoid, iri no tu sebatian-sebatian kimia ii miagal do THC. THC kiula lilpofilik om ko'opi id lunok tinan. Iti no nokuro tu kogumuan tulun di maganu ganja au kopio okito oo bagas. THC manganu timpu minggu-minggu montok oidu mantad tinan tulun. THC koongkos id reseptor CB1 it orubaan id piipiro boogian tinan tulun. CB1 ogumu id ganglia basal om sistem limbik (tinimungan struktur otak, kaampai no ooamigdala, hipokamus om hipotalamus ii popohompit do aktiviti miagal ko autonomi, emosi, om kowowoyoo), suai mantad orubahan id serebelum, om sistom paganakan do tulun.
Reseptor CB2 orubaahn id zon koundolihan limpa om aiso reseptor CB2 id syang sistem saraf longkod (CNS). Dadi, soira dadah kaanu mongontok do CB2 om pomogunoon do ganja id pongusapan au no di manahak do bagas psikotropik. Aiso reseptor CB it nourbaan id medula, ii no tu boogian tutok di mongontrol do pinuhobo om tundu-undu. Kokurian do reseptor CB id medula nopo nga nokuro tu okuri tulun du apatai sundung pia nadalaan do dos. 
Gargee'an
Gargee'an , sumoonu ijaon sabaagi Gerga'oon , nopo nga karamayan mintanga tounan , i taandakon loolobi id Kosilahon Arab. Koindalan ii ontok sodop ko-15 id suang wulan Ramadan tumanud kalendar Silam. Taandakon o karamayan diti do tangaanak om tulun nosukod miampai mamakai bangkad koubasanan om mongoi mantad walai kumaa walai montokk monorimo gula-gula om kasang mantad sombol, miampai suminding sinding tradisional. Karamayan tradisional diti taandakon do tulun Sunni om Syiah. Nokoimbulai no o tradisi diti mantad hotusan toun nakatalib om nakagamut id suang koubasanan id piipiro boogian Teluk Parsi, loolobi id Iraq, Kuwait, Bahrain om Qatar.
Etimologi om ngaran alternatif
Nontodon kopio nopo do hogot Qarq'n nga au oilaan, sundung kiaa piipiro teori kokomoi dii. Iso nopo mantad teori dii minapatayad do tadon nopo dii nga mantad hogot Qarqa'ah (  klik, tuni kologong), sumuku do tuni periuk besi i kisuang tongoomis i kopogitutugu soira posurungon o taakanon oomis dii.
Karamayan nopo diti nga ointutunan maya ngaran suai id pomogunan Arab di lobi agayo: Majeena toi ko Garangao id Iraq.
Kapansalan ugama
Kibangkad o tangaanak montok karamayan Gargee'an id Muzium Inus Kontemporari Ahwaz.
Karamayan   nopo nga tradisi id Teluk Parsi, Iraq om kabaatan Iran. Popionit o tutumanud Silam Syiah dii miampai kinosusuon Imam Hassan ibn Ali (MS),i nosusu ontok pintangaan wulan Ramadan.
Tumimung o tangaanak id suang tinimungan koir tokoro id dumbangan walai om suminding. Sinding nopo dii nga kitudu mokianu Kinorohingan do barakat montok tanak tohuri id paganakan mooi do olidas kasaru om otood kasari o tama. Sokiro alaid yolo suminding nga lobi ogumu tongoomis om kasang aanu. Tudu nopo do Garqee'an diti nga montok papasarabak tupus, kataadan om kouludan id pialatan tulun nosukod om tangaanak.
Ontok timpu moden, mogiala o pasaraya, syarikat korporat om longkod pomoli-molian montok mamagayat rahi tangaanak hiza karamayan diti maya iklan om nogi manahak promosi poimbida om papaharo abaabayan Qarqee'an eksklusif sabaagi strategi pemasaran diolo.
Geisha Agripina Amanda toi ko' ointutunan sabaagi Geisha Kwak (nosusu ontok 17 Mahas 2009) nopo nga modsisinding dazanak Indonesia i nointutunan maya sinding kiuhu I Will Fly.
Geisha Kwak nopo nga tanak mantad pikoruhangan di Bripka Sodikin om Dewi Susanti. Timpu baino, asaragas kasari i Geisha Kwak do modsinding id mogisuusuai ababayan om insaru orubaan id ababayan di kitema ponudukan montok tangaanak. Poinsikul po isido id SDN Rawa Rengas II.
Nointutunan do tulun ginumuan i Geisha Kwak soira minapalabus do mini album I Will Fly ontok toun 2010, i kisuang do 7 o sinding om ii nopo nga: Mami Marah-marah Mulu, I will Fly, Indonesiaku, Sahabat, Ramadhan, Berolahraga, Kebanggaan. Suai ko' papalabus do mini album, modsinding nogi i Geisha Kwak do sinding modsisinding suai (cover), kaampai no sinding di Sherina Munaf i kiuhu do Pelangiku om Ku Genggam Dunia mantad di Abiem Ngesti.
Dusogayo Armenia toi ko' pomunsahan ranzat Arminia (Boros Arminia:  , Hayots tseghaspanutyun) pinoindalan do kolunduan Turki mantad di toun 1915-1917 namot do Dalad (empire) Turki Osman. Minamagakom om minonguung yolo do hotusan gisom ribuan tongoulun mantad 1.5 riong mogigion ranzat Arminia mantad posorili dalad Osman. Tongoulun nopo diti nga sinangod, pinatai om haro nogi i sinambarana. Amu otopot diti tu ii nopo minomonsoi do dusogayo nga puru sukod wagu Turki ii nogi susumokodung toponsol di Mustafa Kemal (ointutunan nogi i Ataturk, kikomoyon pointopot do Tama Turk). 
Naandasan sauk (case) diti sabaagi pomunsahan tinaru kumoiso di nowonsoi miampai dompomoyo (systematic) id pogun kawaawagu diti. Noguno nogi do tongomonoonoriuk o konsep 'dusogayo' (genocide) montok popointalang do kinaantakan tagayo diti. Loolobi i Raphael Lemkin, songulun mogobi' om kaasbaal om monguungudut maamaso 1943 gisom 1944. Suai ko' Shoah (toi Holocaust) di notimbabaan do tinaru Yahudi song-Yurup. Iti nopo nga iso mantad kinaantakan pomunsahan tinaru di bobos nointutunan. Ontok 1914, soginumu 2 riong tinaru Arminia id Dalad Osman. Nokosiliu tinaru Armenia do bobos togumu id kosilahon Anatolia loolobi id posorili Konstantinopolis. Somok no do duo hopodon yolo do pininsambarana om pinimpatai. 
Genshin Impact nopo nga action role-playing pomoinan vidiu 2020 nowonsoi do MiHoYo/HoYoverse. Pomoinan nopo diti nga nolodi tumanud sitail anime id posorili pomogunan poingukab om poinlongkod sistom misangod sistom misangod do aksi miampai momoguno elemental magik om pialanan karakter. Game nopo diti nga piri ngakaanu kousinan maya mekanik pomoinan gacha.Asaru oingkawason o Genshin Impact miampai momoguno pomoinan diti sabaagi model servis; pogulu nopo, pinalabus o pomoinan diti montok Android, iOS, PlayStation 4, om Windows, tinanud do PlayStation 5 id 2021, miampai versi Xbox Series X/S rumikot id Milau 2024.
George Lian nopo nga songulun susuminding, monuat sinding om komposer pogun Sabah. Nokowonsoi i George Lian lobi 100 o sinding om sinding nopo di ointutunan nga "Noromuk Lugu Piginawaan", "Romou Pinoturu", "Omis Osili Opoit" om "Bosou Tuhau Lomiding".
George Lian nopo nga nosusu ontok di 23 Mahas 1966 id Kampung Linsuk Tenghilan, Tampaluri, Sabah. Nakaampai isio id muzik ontok di toun 1979 miampai pointanud tinimungan muzik tabang disio i Junie Lian id nonggo do nokoponiip nogi i Junie Lian do piipiro album ontok kosolimpunon 1990-an. Ontok nopo di nga i George Lian nopo nga sabaagi mamain do dram. 
Sinding "Romou Pinoturu" nopo nga sinding kumoinsan do notiip di George Lian om sinding diti no o pinopoingkakat ngaran disio gisom taang takawas musik lokal pogun Sabah. Sinding diti pinosolimpuun do pounion id rodiu RTM (Rodiu om Soduontong Malaysia) ontok di toun 1989 nga notiip id bontuk do kaset ontok di toun 1993.
Gerald Rudolph Ford nopo nga Presiden Mirika Sompuu ii kumo-38 mantad toun 1974 gisom 1977. Pogulu nopo nga, kumalaja isio sabaagi do Naib Presiden A.S ii kumo-40 mantad toun 1973 gisom 1974. Nosiliu isio sabaagi do Presiden soira kopongo do pinopoiliu jawatan i Presiden Nixon sabab do Watergate. 
Ford nopo nga puru Simpung Republikan. Sabab do pogulu nopo nga isio diti songulun do naib presiden, dadi aiso o naib presiden solinaid do porkhidmatan dau. Tumilombus, nokoruhang isio di Nelson Rockefeller sabaagi do naib presiden.
Ponimungan (gorija) St. Nicholas (Boros Estonia: Niguliste kirik, Jerman: Nikolaikirche) nopo nga iso bongunan ponimungan timpu pintangaan id Tallinn (Reval), Estonia. Iti nopo nga montok momuhondom di Saint Nicholas, songulun ponokodung do monginginsada om kelasi. Id kotimpuunon nopo nga winonsoi di hinotusan ko-13, nga norumbak o soboogian maamaso pomobodilan do Soviet id Tallinn maamaso Pisangadan Pomogunan II. Winonsoi kawagu o bongunan diti; nga sabaagi iso ponimungan miampai aiso sumambayang, au gunoon iti montok do ababayan kougamaan koubasanan mantad po di Pisangadan Pomogunan II. Maamaso timpu baino, poinladsong o Muzium Niguliste id ponimungan diti, rapang do Muzium Koinusan Estonia, i poimpokus lobi-lobi no kumaa koinusan ponimungan mantad Timpu Pintangaan om potilombus. Gunoon nogi iti sabaagi liwang do konsert.
Suang do ponimungan, popokito do candelabrum turu sanjata tagayo
Nokoimpohon o ponimungan diti om winonsoi lobi kuang do 1230-1275 do dudumagang Westphalian, i nokorikot mantad Gotland maamaso hinotusan ko-13. Sundung pia kakadayan tagayo diti nopo nga au kipongumolig, kiwaa palang tawagat id ponimungan diti montok monompon do wayaan sumuang, tisan om nogi kinoyonon do lilisokon montok tulun di minogidu. Soira nopongo o pongumolig id posorili do Tallin maamaso hinotusan ko-14 (tolig kakadayan tagayo nopo nga minonompon do ponimungan om kinoyonon mogiigion maamaso di toun 1310), Ponimungan (gorija) St. Nicholas nopo nga natagakan do fungsi pongumoligan om nokosiliu do ponimungan paroki timpu pintangaan i tipikal. Kiwaa piipiro boogian ponimungan di poinsandad om kakal po tamangan gisom timpu baino.
Maamaso 1405-1420, nakaanu o Ponimungan (gorija) St. Nicholas do kopokitanan timpu dii, soira wayaan taatanga nopo nga nakaanu do clerestoru id sakai do wayaan tisan id suang do bontuk di otutunan id suang do inus winonsoi sabaagi do basilika. Maamaso toun 1515, winonsoi o menara dii miampai lobi akawas om sinompon miampai do timpak menara Gothic pogulu. Id kolimpupuson do hinotusan ko-17, pinagaras o menara diti. Sinolianan o menara diti miampai menara Baroque miampau galeri olaab, i pinoingkawas miampai lobi akawas tumanud taang om taang solinaid do piipiro hinotusan. Baino, kinawas do menara diti nopo nga 105 meter.
Saint Nicholas nopo nga iso no ponimungan id Tallinn i kakal po au nakama do ikonoklasme i nigitan do Reformasi Protestan di toun 1523 (toi ko' 1524). Luguan jemaah nopo nga minonungu do timah pointonu id suang do kunci ponimungan, om tinimungan tagayo i au milo tamangan nopo nga au kaanu sumuang. Sinimbanan o ponimungan diti kumaa jemaah Lutheran di hinotusan ko-16.
Maamaso di 9 Gomot 1944, norumbak o ponimungan diti gama do pomobodilan Soviet kumaa Tallinn maamaso Pisangadan Pomogunan II. Nosorob o ponimungan diti om minomorumbak do soboogian tagayo do kinoyonon suang (suai ko' Ponimungan (gorija) Tokoro St. Anthony), kohompit no tirikohonon barok, loteng om mimbar. Minogolisun o menara diti lobi kuang sonwulan. Kogumuan do khazanah inus i kigatang di noumolig nopo nga pinoundaliu miampai kosudong timpu mantad ponimungan diti. Ponginsanangan do ponimungan nopo nga nokotimpuun di toun 1953 om nopongo kopio di toun 1981.
Norumbak kawagu o menara ponimungan diti gama do nosorob antakan di 12 Gumas 1982. Nosorob o menara diti om norumbak, siling boogian tanga om ponimungan St. Anthony nopo nga naraag.
Kalapas ponondulian di pinoindalan id siriba tapanai do konservator-pononduli Villem Raam, nokohimagon o ponimungan diti di toun 1984 sabaagi muzium om kinoyonon konsert, hinonggo koleksi koinusan timpu pintangaan Muzium Koinusan Estonia nopo nga pinokito. Gama do akustik di osonong, ponimungan diti nopo nga iso kinoyonon konsert di otutunan kopio.
Koinusan id suang do ponimungan
Koinusan di bobos otutunan id muzium diti nopo nga Danse Macabre mantad di Lbeck Bernt Notke, i popokito do au poingkakal o koposion, figura rangka Kapatayon i mogoit do isai-isai i agaras om i oluhoi. Danse Macabre toi ko' The Dance of Death nopo nga iso wotik id timpu pintangaan di otutunan kopio id suang do koinusan. Bagas po do lukisan sandad miampai ginayo 30 meter (i naanu id kolimpupuson hinotusan ko-15) i umoligon om pokitonon id Ponimungan (gorija) St Nicholas.
Muzium diti nogi nga popoopi do piipiro karya koinusan Gothic nokodori om kotimpuunon Renasissance Koibutan di otutuna kopio.
Altarpiece of the High Altar
Bagas High Altar of St Nicholas Church nopo nga winonsoi id pialatan do 1478-1481 id bengkel Hermen Rode, songulun polukis abaal mantad Lbeck. Iti nopo nga iso altar boogian koibutan Jerman di bobos tagayo id suang do Liga Hanseatic hinotusan ko-15. Lukisan id boogian labus do mezbah duo talad diti nopo nga popokito koposion di Saint Nicholas om Saint Victor, boogian tanga om talad di poingungkalad nopo nga popokito lobi ko' tolu nohopod arca kayu i mombontuk do galeri tulun kudus. Talad labus nopo nga popokito do lambang Koisaan Tagayo Tallinn om Brotherhood of Blackheads. Predella nopo nga popokito do Tapa Ponimungan (gorija) om minongimpohon do kolunduan: St Bernard of Clairvaux, St. Gregory the Great, St. Jerome, St. Augustine, St. Ambrose om St Benedict of Nursia.
Altarpiece of the Virgin Mary of the Brotherhood of the Blackheads
Piipiro altarpieces suai mantad timpu di miagal nopo nga milo roiton sabaagi: altarpiece "St. Mary and the Brotherhood of Blackheads" mantad 1500, winonsoi id Bruges mantad di Master of the Legend of Saint Lucy miampai aiso ngaran. Talad-talad suai nopo nga popokito Annunciation id suang do teknik grisaille id suang do adegan miampai malaikat Gabriel om Tondu Rahaan Maria miampai buuk di poingukab. Sayap poungkalad i popotuduk mantad gibang kumaa wanan: Rahaan Maria miampai payudara poingukab om mananahak, Kristus monuduk do notogu id kangkab Dau, Tuhan Bapa bertakhta, Yohanes Pembaptis miampai mananahak. Id suang do kopokitanan di poingukab, milo tokou mogintong do Rahaan Maria id piolitan di St George om St. Victor. Talad gibang nopo nga popokito di St. Francis of Assisi om talad wanan St. Gertrude of Nivelles. Mija kakal id walai di Brotherhood of the Blackheads mantad 1534 gisom 1943.
Kiwaa piipiro candelabrum tembaga miampai kinawas apat meter, turu rapang, mantad 1519, iso i bobos agayo id Eropah. Id sakai do raan taatanga nopo nga poingkakat o duo tisan Rahaan Maria miampai tanak id takhta. Iti nopo nga tinahak di toun 1519 mantad di saudagar Tallinn di kiharo-haro, Hans Bouwer.
Mantad inus di potilombus, figura St. Christopher mantad di Tobias Heinze, (1624) iso skrin ponginlumis miampai umul 350 toun montok kapel Bogislaus Rosen i winonsoi di Frans Hoppensttt, om epitaph Antonius von der Busch mantad di Arent Passer (1608) milo roiton. Id posorili do nave i poinladsong id iso siri patung sakai do makam hinotusan ko-17 miagal do Berndt Reinhold von Delwig om Hermann Nieroth id suang do pongumolig tinan di poimponu.
Muzium diti nogi nga kisuang do liwang perak poimbida miampai khazanah perak koisaan, syarikat kraf om Brotherhood of Blackheads.
Charles Eugne de Cro
Lukisan hinotusan ko-19 mantad do mumia di Charles Eugne de Cro
Kapel sampaping nopo nga gunoon montok popoopi do mumia Duke Charles Eugne de Cro, komander susumangod Rusia id Pisangadan Narva (1700), i naanu do Raja Sweden Charles XII. Minidu pogun i Charles Eugne de Cro di toun 1702 om pinologos do au pinolobong. Kowoowoyoon tongus id ponimungan pinoilihan do rata nopo nga sinompon montok mongumolig do oromuk o rata dii, o iti nopo nga nokosiliu sabaagi pamagayat tutumombului, kakal pinokito gisom 1897, om kalapas dii numaan lobongo do puru kikuasa.
nopo nga stew rusap Iran. Taakanon diti nopo nga otutunan tomod id Iran om sombol dau ii insaru nogi roitan sabaagi taakanon kabannsaan Iran. Nawayaan do Sabzi Ghormehboleh ii milo intangan kaagu kiikiro 500 gisom 2,000 toun.
Ghormeh (mantad Azeri Turkih Qavurma) nopo nga kirati do tanok om Sabzi mantad hogot Parsi montok herba. Kakamor-kakamor nopo nga rusap saute di nokopirolot, ii no nowonsoi mantad pasli, lik toi ko' bawang totomou, ketumbar, ii namaan kuai do rampa "shanbalileh" (roun halba noriou). Campuran herba mempunyai banyak variasi; sebarang daunan hijau pahit gelap boleh digunakan (kubis kerinting, sawi, lobak hijau, dan lain-lain, semua menjadi, walaupun tiada satu pun sebahagian daripada resipi asal).
Gianluigi "Gigi" Buffon Ufficiale OMRI (Italian pronunciation: ; kosusu 28 Milatok 1978) nopo nga mamamain buul sipak goalkeeper profesional I i Itali nokopinsin. Disio kaakun mibagal poinhali sabaagi iso mantad goalkeeper oginggo maamaso hiza. Buffon nopo nga bohogian mantad skuad i alantoi FIFA World Cup 2006 om kaps togumu id Serie A.
Kopooposion sandau-dau
Buffon kosusu mantad kapaganakan i monimbaba sipoot: Ama Buffon, Maria Stella Masocco nopo Italian champion id Bigod diska. Kamaman, Dante Masocco Nopo nga mamamain buul galanjang i mamain id Serie A1. Apa, Adriano Buffon kaanangan mamain bigod diska, om taka tondu dau i poingguugulu Guendalina om Veronica Buffon nopo nga mamamain buul manapap profesional. Disio kamanakon mantad i Lorenzo Buffon, goalkeeper montok Milan, Genoa, Inter, Fiorentina id tinimungan kabansaan Itali.
Jelena Noura Hadid (/hdid/ h-DEED-;    : nosusu id Los Angeles, 23 Ngiop 1995: kiumul 29 toun) toi ko' lobi ointutunan sabaagi Gigi Hadid nopo nga songulun model do Mirika Sompuu. 
Isido nopo diti nga minomonsoi iso kontrak miampai di IMG Models ontok toun 2013. Suai po, antakan tonun 2014, Gigi nopo diti nga nakalantoi sabagi Top 50 model id Models.com. Ontok toun 2016, nopili isido sabaagi International Model montok sontoun mantad di Brisitish Fashion Council.
Koposion Pogulu
Jelena Noura Hadid nopo nga nosusu ontok 23 April 1995. Tapa nopo disido nga songulun mantad sakag Daher Al-Omer, Putera Nazareth om Sheik Galilee. Gigi nopo nga kiwaa songulun tadi tondu ii kingaran Bella Hadid om tadi kusai kingaran Anwar id kikalaja sabaagi model nogi. Kiwaa duo kaagu takak di Gigi iri no tu, i Marielle om Alana. I Gigi om tadi-tadi disido nga guminayo id iso dumo id Santa Barbara. Paganakan disido nopo nga minibok mantad Santa Barbara kumaa Beverly Hills kalapas hopod toun. 
Ontok toun 2013, Nopongo no di Gigi do ponudukan disido id Sikul Taang Takawas id Malibu. Solinaid id sikul di nga koumbal isido do mongigit tonggungan sabaagi luguan puru tinimungan buul tompiling om minoyo nogi abaabayan sumakai kuda. Kalapas, sikul taang takawas, minibok i Gigi kumaa id New York City montok balajal psikologi jenayah id The New School. Suai po, i Gigi nopo nga minanangu sikul disido montok lobi fokus id gana fesyen om modelling.
Ginumogor Pogun Sabah 2015 kinokoriso' 6.0 tipong Richter nopo nga nokoontok id posorili Ranau, Sabah di bobog 7.15 kosuabon, antakan tadau Kurudu di 5 Mahas 2015. Longkod Ginumogor Pogun om Tsunami Nasional nopo nga pinapalapur do gogor diri nopo nga noroso id toinsanan kinoyonon id Sabah kohompit no id Tambunan, Tuaran, Pedalaman, Kota Kinabalu , Kota Belud, Inanam, Kota Marudu, Kudat, Likas, Penampang, Putatan, Kinarut, Papar, Beaufort, Keningau, Sandakan, Kunak, Tawau, Labuan, Lawas, Limbang, Miri id Sarawak om Bandar Seri Begawan id Brunei. Kinoyonon diti nopo nga id 5.1 Koibutan om 16.6 Kotonobon. Ginumogor di sumusuhut nopo nga nokoindalan soginumu 47 miampai 2.2 gisom 3.3 skala richter.
Panalad Kotombuluyan, Koubasanan om Posorili pogun, i Datuk Masidi Manjun pinopootus do watu om bongkah di ogumu i naratu id Ranau om Nulu Kinabalu nopo nga mantad do gogor diri. Sulap-sulap tutumakad id Pana Laban om Gunting Lagadan nopo nga norumbak tomod. Ikon Tolingo Keldai id Nulu Kinabalu nogi nga norumbal. Mantad di, pinoundorong ngawi o aktiviti tumakad id nulu diri.
Surupu Sidwatu Mirika Sompuu nopo nga pinopootus do aiso tsunami toi ko' korumbakan di agayo kopio. Kinoyonon diti nogi nga poinlongkod id korolomon 10 km mantad kakadayan Ranau om 54 km mantad kakadayan Kota Kinabalu. Malaysia nopo kopio daa nga poimbibas mantad do gumogor, suai ko' i di toun 1981. Au poinsuang o Malaysia id Lingkaran Api Pasifik. Lingkaran diti kohompit no Lautan Pasifik, pogun sampaping miagal do Filipina om Indonesia. Nulu Kinabalu nopo nga iso kawo nulu lipat muda i poimpasi o nulu kitapui om gumogor pogun.
Tan Sri Muhyiddin Yassin pinopoilo do 23 sikul kohompit no do 16 Sikul Kabansaan, onom Sikul Manangah Kabansaan om iso Sikul Kawo Kabansaan Sina id watas Ranau, Tuaran, Kota Belud, Penampang, Nabawan om Keningau. Jabatan Ponudukan Sabah nogi nga pinapalapur do haro kinaantakan do napayang toi ko' nobabak o bongunan sikul, kuarters mongingia', ralan om nogi nakabing o tana.
Goos manampasi
Soginumu 52 mantad 189 tutumakad di nabamban id timpak Nulu Kinabalu nopo nga nakalantoi do noit minsiriba miampai atampasi. Longkod Panamangan Jabatan Bomba om Mananampasi pogun Sabah id Sulap Timpohon pinopoilo do haro onom tulun tutumakad, kohompit no songulun tulun Turki notogu. Gisom do pukul 3.02 sodopon, 137 tutumakad kakal po id Nulu Kinabalu om iri nopo nga 105 tutumakad miampai 32 malim nulu id timpak. I suai nopo nga id posorili do kinoyonon kohompit no do Laban Rata. Duo tulun tutumakad nopo nga nakalapur sabaagi natagak soira au hino id kinoyonon tumimung toi ko' wayaan tumakad.
Majlis Keselamatan Negara (MKN) pinapaatod do 25 anggota Pasukan Mogihum om Manampasi Khas Malaysia (SMART) montok monguhup operasi manampasi diti. Timbalan Setiausaha MKN, i Ogu Salim Omar pinopoilo do Setiausaha MKN, Datuk Mohamed Thajudeen Abdul Wahab minomuruan do operasi diti om nokotulud no id Sabah. Markas SMART nopo nga poinlongkod id Pulou Meranti, Puchong miinsomok do Putrajaya. 
Luguan Panalad Sabah, Datuk Seri Musa Aman minogolim do khabar angin kokomoi tadau koundarangan umum gama do ginumogor pogun di.
18 napatai
Ginumu napatai tumanud pogun
Tutumakad di nokohompit nopo nga mantad pogun Malaysia (6 tulun), Singapura, Australia, Kanada, Republik Rakyat China, Denmark, India, Jepun, Kazakhstan, Belanda, Filipina, Korea Kabaatan, Thailand, Turki, United Kingdom om Mirika Sompuu.
Antakan di 7 Mahas 2015, soginumu 18 rata binadah siasat id Lamin Pongusapan Queen Elizabeth (QEH). Nookunan do Pongarah QEH, Heric Corray o ahal diti.
Katayadan napatai tumanud pogun
Pogun
Ngaran di napatai
Malaysia
Lim Choon Seong, 45 (kusai)
Muhammad Logman bin Abd Karim, 22 (kusai)
Valerian Joannes, 27  kakitangan Mountain Torq (kusai), linobong id Kampung Bundu Tuhan, Ranau
Ricky Masarin  kakitangan Mountain Torq (kusai)
Joseph Solugin  malim nulu (kusai)
Robbie Sapinggi, 30 (lelaki)  minluda do nulu(nokito o rata di tadau Kurudu)
Singapura
Rachel Ho Yann Shilin, 12 (tondu)
Sonia Jhala, 12 (tondu)
Emilie Giovanna Ramu, 12 (tondu)
Ameer Ryyan bin Mohd Aded, 12 (kusai)
Navdeep Singh Jayral s/o Raj Kumar, 13 (kusai)
Mohammad Ghazi b Mohamed, 35 (kusai)
Loo Jian Liang Terrence, 29 (kusai)
Muhammad Daanish b Amran, 22 (kusai) 22 Monunuduk Ralan mantad Singapura
Wee Ying Ping Peony, 12 (tondu)  (nokito rata antakan di tadau Kurudu) susumikul mantad Tanjong Katong Primary School (TKPS), Singapura noit do minuli momoguno Air Force Singapura.
Lava nulu kitapui poimpasi
Piipiro malim nulu otumbayaan do lava nulu kitapui napasi kawagu om nokoindalan gama do kowoowoyoon di au osonong mantad piipiro tutumombului mantad Eropah i linumabas id timpak nulu di 31 Mikat 2015.
Pamasangan dapit seismik
Luguan Pongarah Jabatan Meteorologi Malaysia, Datuk Che Gayah Ismail, pinopoilo do 44 dapit seismik i kifungsi montok momurimon do gogor mantad gumogor pogun nakapasang id toinsanan pogun, kohompit no walu id Sabah. Soginumu 20 dapit seismik wagu suai kohompit no turu id Sabah, maan papasango id pointongkop pogun maamaso toun 2016. Baino nopo, kiwaa duo dapit seismik 'strong motion' pinapasang id Sabah, id boogian Ranau om Lembah Danum. Onom dapit seismik 'weak motion' id Sandakan, Kudat, Kota Kinabalu, Sepulut, Tawau om Lahad Datu. Stesen seismik 'strong motion' di wagu pinasang id Keningau, Sandakan, Kota Belud om Kota Kinabalu; tolu kaagu dapit 'weak motion' (Ranau, Semporna om Lembah Danum).
Gisom baino, aiso po kakamot toi ko' sitem id pomogunan do kaanu mongilo soira kantakan do gumogor pogun diti.
Gipan nopo nga iso kawo tayam i poimpasi id suang do waig om poinsuang id puru Dendrobranchiata ordo Decapoda. Sundung po tu miagal o kokitaan mantad ko' gipan aalus nga gipan nopo nga sopisuai id 
Gipan nopo nga aanu id suang do waig toosin om waig aanau. Ontok timpu diti, gipan waig oosin om gipan waig aanau nopo nga piara'onid kogumuan pogun. Id pogun Malaysia, piara'on o gipan id Pahang om Sabah. Kinoyonon pomiaraan gipan id Pahang nopo nga montok no do eksport. Kiwaa piipiro kawo gipan di poimpasi id waig payau miagal ko' gipan tambak om otutunan nogi sabaagi do gipan rahat.
Glenn Patterson FRSL (nosusu ontok 1961) nopo nga monunuat mantad Belfast, Ireland Koibutan, ointutunan sabaagi novelis. Ontok 2023, nopili isio sabaagi Felo id Royal Society of Literature.
Koposion pogulu
Nosusu i Patterson id Belfast, om sinumikul id Methodist College Belfast. Nakaawi isio ponginabasan id University of East Anglia (BA, MA), id nombo isio nopo nga totus mantad kursus ponuatan kreatif UEA id siriba Malcolm Bradbury.
Gamasi (career)
Suai ko' monuat do novel, papaasil nogi i Patterson do dokumentari montok BBC, om minapalabus koleksi ponuatan kewartawanan miampai uhu Lapsed Protestant (2006). Minonuat isio drama montok BBC Radio 3 om BBC Radio 4, om nakaampai di Colin Carberry do monuat skrip filim 2013 Good Vibrations, kokomoi kouyuyuon muzik id Belfast ontok kolimpupuson toun 1970an (tumanud susuyan kopio Terri Hooley).
Tema nopo di insaru ohulit id suang karya di Patterson nga panahangan kawagu timpu nakatalib. Id suang The International, minomuhondom kawagu isio timpu id suang nawayaan Belfast poguu nokoimbulai the Troubles, montok popokito mogisuusuai oisuk koposion id kakdayan id iso hotel id longkod kakadayan. Tudu nopo dau nga poposotol do puru propaganda komisiwal i popotolinahas pomusarahan diolo maya nawayaan insaru momolihu kosusaon dii i au oliwawos om nokosimban nogi kanto kinaantakan tumanud laang di mogisuusuai.
Baino nopo, isio nopo nga Profesor Ponuatan Kreatif id Sikul Ius, Inggeris om Kesusasteraan om nogi Pengarah Longkod Seamus Heaney id Universiti Queen's Belfast.
Nokoumbal i Patterson nosiliu monunuat residen id Universiti East Anglia om Universiti College Cork, om nogi Artis residen Dana Ireland id Jabatan Ponginabasan Celtic id Kolej St. Michael hilo id Universiti Toronto ontok Gumas 2013.
Koposion
Poingion isio id Belfast miampai sawo dau, Ali Fitzgibbon, om duo o tanak.
Glosa nopo nga boros pomoruhang winonsoi-wonsoi montok pilumaagan do antarabangsa. Kiwaa do piipiro kowoowoyoo:
Kopolombusan tatap om ijaan nopo nga kikoulalaho fonetik.
Struktur nopo nga asanang om miimpohon do rati.
Ii nopo nga boros analitikal miampai aiso infleksi toi ko' koulunon.
Okoro o numbur boros ii kaanu manarampas do piromutan puralan boros.
Mantad toinsanan dii, Glosa nopo nga neutral om kopiipio do antarabangsa tu kiwaa pomogunaan impohon Latin om Yunani, ii ginuno id suang tangkob boros saintifik do antarabangsa.
Id ngaran do Korea, ngaran paganakan nopo nga Go.
Go Youn-jung (: ; nosusu ontok 22 Ngiop 1996) nopo nga songulun mimingkono tondu om nogi model id siriba do MAA. Debut pinsingkanaan nopo disido nga id siri television He Is Psychometric (2019) om nointutunan nogi maya watak ponokodung dau id suang siri Netflix Sweet Home (2020). Ointutunan nogi isido doid drama Law School (2021) om Alchemy of Souls (2022), om nogi filem Hunt (2022).
Koposion Pogulu
Nosusu isido ontok 22 Ngiop 1996, id Seoul, Korea Selatan. Nokosikul isido doid Universiti Koonduan Seoul montok minsingilo Seni Kontemporari.
Gama
Kotimpuunon gama
Soira nakaawi ponginabasan mantad Universiti Koonduan Seoul, minamung isido doid MAA Entertainment sabaagi model om mimingkono tondu. Nosiliu isido model montok mogikaakawo komersial do Sports, Nike, Giorgio Armani, Ritz Crackers om piipiro komersial montok KT.
2019-dinondo: Debut doid pinsingkanaan
Ontok 2019, kalapas do pinopokito rahi om komilaan doid gana pinsingkanaan, nokodebut isido doid pinsingkanaan id suang siri soduontong He Is Psychometric, sabaagi Kim So-hyun.
Ontok 2020, nosiliu isido do cameo di narayou kopio doid siri soduontong Netflix Korea The School Nurse Files, om ontok toun di miagal nogi, minsingkono isido id siri soduontong Netflix Sweet Home sabaagi Park Yu-ri, songulun mongungumolig di olunggui tu nakawaya timpu tragik di laid.
Ontok 2021, mingsingkono isido sabaagi Jeon Yeseul id drama Law School om nointutunan gama do koposolimbahan kono sabaagi mokiikinobos tilin i noinggorit noontok korongiton doid piuhangan.
Ontok 2022, nokodebut isido doid filem apatat om kopodosi ii no Hunt. Kopihondot nogi toun dii, minamung isido do siri fantasi tvN Alchemy of Souls, nokoimbulai oruhai sabaagi kono mamaamatai di bayaran Nak-su doid Boogian 1. Ontok Momuhau 2022, nokoguli kawagu isido sabaagi kono tondu apangkal id suang Boogian 2 montok siri  Alchemy of Souls: Light and Shadow, id nombo minsingkono isido sabaagi bobolian tondu di natagakan do kahandaman ii no Jin Bu-yeon miampai di Lee Jae-wook.
Goa Gajah i kirati do "Sawang Godingan" nopo nga poinladsong id pulou Bali i poinsomok do Ubud, id Indonesia. Winonsoi ontok hinotusan ko-9 om gunoon sabaagi kinoyonon do pongoligan.
Nawayaan'
Sundung do amu noilaan kopio o nontodonon sawang dii nga notumbayaan do winonsoi o sawang dii sabaagi iso kinoyonon montok meditasi rohani. Pinosusui o iso susuyan ginumuan hinonggo winonsoi di sondulu di mondou legenda Kebo Iwa o sawang dii. Sundung ingkaa, soira imurion o woyo' dau, kinoyonon pongoligan dii nopo nga mantad Kolunduan Bali hinotusan ko-11. Kompleks dii haro goduduo o timotan Hindu om Buddha, sabap sawang dii haro lingam om yoni, simbol do Shiva, om gambal do Ganesha, om hilo nopo bawang nga haro gambal nopotuan do stupa om chattra, timotan do Buddha.
Songulun surupu arkeologi Belanda nokoihum kawagu sawang diti ontok toun 1923 nga waig sobput om winokok popodsuon nopo nga amu noihum gisom toun 1954.
Kotolinahasan kinoyonon
Kuil diti kiwoyo' do turos di monumpuronok i pinatu id watu - tudu nopo kaka nga montok mongugad sunduan tangaraat. Bontuk dau nopo di timpuunon natandasan do godingan, mantad di pinungaranan di Sawang Godingan. Tumanud toud suai haro nokointalang do sawang dii nopo nga pinungaranan mantad do replika watu do Dewa Hindu Ganesh (kiwoyo' do haro tulu godingan) i haro id suang kuil dii. Kinoyonon diti noroitan id suang hiis Jawa Desawarnanan i sinuat ontok 1365. Kinoyonon popodsuon id kinoyonon dii nopo nga amu noukad gisom do 1950-an. Totobon sumuang kumaa id sawang dii nopo nga milo suangon maya mamanau id iso tukad di anaru. Suang do kuil dii nopo nga okoro om koubasan haro o susui do lisun topurak mantad do kamayan di tinutud. Tutumombului di momoguno seluar toniba nopo nga tahakon sarong di pokogoson id tawak pogulu sumuang. Kompleks dii haro 7 replika tondu (1 nopo nga naraag sabap do guminogor o pomogunan) i poingigit do kakanan waig i popointalang do turu bawang obitua id India: Bawang Ganga, Bawang Sarasvati, Bawang Yamuna, Bawang Godavari, Bawang Sindhu, Bawang Kaveri, om Bawang Narmada.
Status Tungkus Pomogunan
Pinoruhang o kinoyonon diti id Katayadan Tentatif Tungkus Pomogunan UNESCO ontok 19 Gumas 1995, id suang kategori koubasanan, nga pinosoliwan kawagu miampai 11 kinoyonon suai ontok 2015.
Godu nopo nga songongi suang suborder Caelifera suang nuludan Orthoptera.. Somonu ointutunan nogi sabaagi "godu sonsungut oniba" montok popisuai mantad godu roun di oruhai no kopiagal.
Songongi diti kiwaa gakod dohuri di agaras montok sumimbul. Amu nogi nakawaya metamorfosis di ogonop tu tanak godu (nimfa) nakaadsa mantad tontolu om mamadalin kulit soginumu limo taang montok sumiliu taang molohing. Godu mangakan sakot. Haro nogi piipiro kawo godu di milo manahak karaagan maya tinimungan kumaa aasil tonomon, kinotuon om gana sakot.
Kiwaa piipiro kawo godu, miagal do godu kunyit, godu otomou om susuai po. Haro nogi kawo godu di milo akanon piipiro tinaru.
Goh Jin Wei (nosusu ontok 30 Milatok 2000) nopo nga maamamain Badminton Malaysia. Nakalantoi isido id 2015 om 2018 BWF World Junior Championships om nogi id suang kategori tondu minsosongulun id 2018 Youth Olympics. Id taang senior, nakalantoi isido do kategori tondu minsosongulun id 2017 SEA Games.
Koposion Pogulu
Nosusu i Goh Jin Wei id Nuluhon Mertajam, Pulou Pinang id paganakan Cina Malaysia, om molohing nopo disido nga i Loh Bee Sim om Goh Boon Huat. Mimpuun isido mamain badminton mantad di onom nogi o toun sabaagi kaanangan. Nokito di tapa disido o kabaalan dau dii om minapasaga disido minluda id siriba tapanai di Teh Peng Huat, momomoluda pogulu di Lee Chong Wei. Ontok di 11 o toun, nakalantoi isido do Under-12 Grand Prix Finals om Malaysian School Sports Council sabaagi mongongobi sikul tosiriba dau, SJKC Jit Sin B. Pinosuang isido id tinimungan kebangsaan Malaysia ontok di 14 o toun.
Goh Liu Ying AMN BCM OLY (Chinese: ; pinyin: W Liyng; nosusu ontok 30 Mikat 1989) nopo nga bagas maamamain badminton Malaysia. Konsisten isido poinsuang id sompipi 10 maamamain beregu mirolot bobos abantug id pomogunan miampai tiso dau, i Chan Peng Soon. Koumbal yolo nakagampot No. 3 id sompomogunan. Nokolimbou yolo midol perak id Sipoot Olimpik 2016.
Koposion pogulu
Nosusu i Goh ontok 30 Mikat 1989 id Alor Gajah, Melaka om molohing nopo disido nga i Goh Chak Whee om Yong Oi Lin. Kiwaa duo tadi dau do kusai, Goh Qi Hao om Goh Qi Liang. Koduo-duo nopo diolo nga poinsikul id SMK Munshi Abdullah id suang kalas 5SN1. Minimpuun i Goh minluda do badminton ontok di 10 nogi toun. Dinumopitar isido id Sikul Sipoot Nuluhon Jalil ontok di 13 o toun disido.
Gombui (order Siluriformes toi ko' Nematognathi) nopo nga iso tinimungan di au kopiagal di ikan bersirip ruji. Ginayo om kowowoyoon gombui koruhang mantad tolu spesies koposion kinogoyoon dau, ii no patin gergasi Mekong mantad Asia Silaubaat, keli wels mantad Eurasia, om keli piraiba mantad Amerika Selatan, gisom detritivor (spesies di mangakan tayam di napatai id hilo siriba), nga nogi spesies parasit aalus di kasasari roitan candiru, Vandellia cirrhosa. Tinimungan diti nogi nga pinotimung sabaagi "sada rugi" toi ko' "sada sembilang", di lohowon catfish id boros inggilis, om poinghangkum tinimungan sada kaampai di keli sebenar, patin, duri, baung om sembilang.
I milapau kolid om i lagas nopo nga ingga sisi. Puruan order Siluriformes natakrif tumanud woyo tengkorak om pundi renang. Gombui haro o koponsolon id komersial di agagaayo; spesies agayo ogumu piniara om tinampo sabaagi takanon. Ogumu spesies di loobi okoro po, poimbida dau genus Corydoras, oponsol id suang kaanangan akuarium. Kinogumuan gombui diti nokturnal, nga di suai nopo (ginumu' Auchenipteridae) nopo nga krepuskular toi ko' diurnal (miagal ko i, sobohogian agayo Loricariidae toi ko'Callichthyidae).
Spesies gombui di kakal po haro nga poinpasi id poinsuang toi ko' id disan rahat id monikid benua suai ko Antartika. Gombui diti mogiyon toinsanan benua ontok iso-iso hiza toi ko' misusuai. Yolo diti bobos di au kopiagal id Amerika Selatan, Asia, om Afrika tropika, miampai iso kapaganakan kinoiyonon sondii id Amerika Utara om iso kapaganakan id Eropah. Loobi opintanga mantad toinsanan spesies gombui poinpasi id Amerika. Yolo no di iso-iso ostariofisi di nokosuang habitat air tawar di Madagascar, Australia, dan New Guinea.
Gong Naraka' nopo nga gong luyang winonsoi mantad koubasanan Dong Son di haro id delta Bawang Taragang Vietnam Koibutan. Gong diti winonsoi ontok 600 toun pogulu masihi gisom hinotusan kotolu masihi. Momoguno ponginsamakan mamalanak gundol di natagak no diti (lost wax method), gong diti otutunan do mongimbiri' nawayaan sabaagi iso poomitanan di tosonong mantad koubasanan kukumaraja gundol. Kiwaa toli guno kapamansayan Gong Naraka' diti ontok timpu dau iri no tu kugunoon montok tugama, sosio-koubasanan om politik. Guno id tugama nopo nga kakamot komunikasi, ababayan om nogi sabaagi gonding. Mantad aspek sosio-koubasanan nopo kifungsi gong diti sabaagi status sosial, kakamot popoindalan ababayan , inus di haro kuasa magik tugama. Kolimpupuson, guno id politik nopo nga sabaagi tanda' koligaganan toi ko' pononsunudan do sangod.
Kalaabo' nopo Gong Naraka' diti kilokou 396 cm pasagi, kalaabo' lingkou tawak 340 cm pasagi, om kikolowoyo' 95 cm pasagi. Kogingoon di poinharo gong diti otutunan sabaagi sakral nopo nga haro gambal kimotif flora om fauna mantad 16 tinan godingan, 54 tinan tombolog, 11 guas daing, om 18 tinan sada'. Mantad soribau gong id rinantai haro 4 arca kibontuk bonong di kolowoyo' nopo dau nga 20 cm om sampapng nopo nga haro 4 tolingo di kiguno' sobogian pongigitan. Id gana pamagabagn haro momiro geometri, miagal nogi boogian tanga' gong di haro garit pola rombituon di mobontuk 16. Gong Naraka maya vertikol winonsoi id sawat ponguludan gakod kibontuk bundar miagal silindo, tinan om lihawa kibontuk okubong.
Tolohing kopio id pomogunan
Mantad poikonuon Opu Bontobangun Massairang Daeng Mangatta (18951936), AA Cense minongoi solowot Gong Nekara (Keteltrom) di Bontobangun
Gong Naraka' taagayo id Asia Silaubaat om ii toolohing kopio id pomogunan nopo nga Gong Naraka' id Pulou Selayar. Tumanud kopoilaan mantad komolohingan koubasanan om mongingion Kelurahan Bontobangun (kinoyonon Gong Naraka' nokito), gong di au tinomod do nokito tulun mongingion mantad kampung Rea-rea di kingaran Sabuna ontok toun 1686. Ontok dii ii Sabuna kumaraja id dumo Raja Patabangun id Papaniohea, tigog ii sangkul di Sabuna nokoukad iso ii tokodou iri no momiro bonong di noilaan sabaagi sobogian mantad Gong Naraka'. Kalapas nahaba' Dinasti Putabangun, ontok toun 1760 Gong Naraka' dii pinoundaliu kumaa Bontobangun om nokosiliu Kalompaung/arajang (kakamot keramat) Kolunduan Bontobangun.
Kaakaka kokomoi koulayon Gong Naraka' id Pulou Selayar mantad 2 kowonuon. Kowonuon kumoiso nopo nga kaakaka Sawerigading di kuminambang ontok timpu Galigo, iso timpu kaahabon tulun dewa di manarampas karalano pomogunan om pola kohuguanan tugama kharismatik. Sawerigading pinowiliu sabaagi luguan tapangkal id kapansayan karalano kouturan om kouludan kumoiso tulun Bugis. Makasar id Sulawesi Kabaatan. Timpu Galigo id noontob nopo nga poindalan tumimpuun ontok hinotusan ko-7 gisom hinotusan ko-10 nga ii Christian Pelra minomowiliu ontok sorili hinotusan ko-12.
Kowonuon koduo nopo nga naskah kooturan lulumayag om pitaranan Ammana Gappa (hinotusan 17) hinonggo Pulou Selayar binoros sabaagi iso mantad piipiro watas kinoyonon do mitaran. Kowilian nopo nga strategik montok lulumayag ii mamanau mongoi kosilahon om kotonobon. Mantad dii Pulou Selarar nokosiliu kakadayan transit montok kaumbayaan lulumayag ontok dii. Id suang naskah dii nogi narait o katayadan sewa montok tulun di lumayag mantad Makassar monogi Aceh, Kedah, Komboja di kigatang 7 rial montok monikid 100 tulun om nung sumakai mantad tionon dii mongoi Selayar, Malaka, Johor, sewa nopo nga 6 rial monikid 100 tulun.
Mantad kowonuan dii, noonuan tokou kointalangan kokomoi paranan Pulou Selayar miampai watas-watas id Nusantara om Asia Silaubaat. Ahal di popogaras aagaan do Gong Naraka' nopo nga naanu mantad kontindalan Asia Silaubaat ontok timpu koburuan rahung koubasanan China id kinoyonon dii. Tumanud sorita di poinhompit do Gong Naraka' id Pulou Selayar, binoros do ontok Sawerigading miampai koruhang dau (We Cuddai) om koinsanai tolu tanak tondu dau (La Galigo, Tenri Dio, om Tenri Balobo) gumuli mantad pogun China, onton tindalanon mamanau mongoi Luwuk, minumbaya' yolo id Pulou Selayar om tuminilombus mamanau id iso kinoyonon di roitan do Patubangin miampai mogowit iso luang naraka' di agayo. Id tionon dii noindu yolo sabaagi Tumanurung. Ontok timpu dii no Tenri Dio noindu nakosiliu raja kumoiso id Putabangun om popowiliu di yolo do Gong Naraka' di sabaagi kalompoang id Kolunduan Putabangun.
Mantad sorita dii, milo momonsoi pomolingkuman do Gong Naraka' nopo nga noowit di Sawerigading mantad pogun China. Ii kinomoi do China hiti nopo nga tulun Inco China. Suai ko iri, tulun mogigion monondu do haro duo Gong Naraka' id pomogunan iri no id Pulou Selayar om iso po haro id China di natondu sabaagi sawo. Ahal idi popoinsorou tokou do naraka' di narayou miapid id watas Birma di minaan porsonalifikasi sabaagi piopidan misasawo. Naraka' id sawat haro momiro bonong kikolowoyo' lobi asawat papalambang do kusai om ii au monongmomiro om koyoyoo' di lobi okoro' nopo nga popokito songulun tondu. Mantad dii okito o kopiagalan gatang simbolis mantad pogun tumanud koubasanan luyang lolobi po Gong naraka' id Indonesia om Asia Silaubaat.
Taksonomi genus Melastoma nopo nga nuru haro pogintangan kawagu di poinggonop. Ponoriukan genetik pogulu nopo nga nokotorbit mantad di toun 2001, gisom toun 2013, nga pogintangan kawagu kokomoi dilo nopo nga aiso po. Di toun 2001, pinosogu di Karsten Mayer montok poposuang do pogintangan kawagu kawo Melastoma affine om kawo suai id suang do M. malabathricum.
Id Australia, kogumuan do pihak kikuasa di baino nopo nopo nga au monorimo diti; monorimo no populasi susumuni mantad Australia Kotonobon, Wilayah Koibutan, Queensland om koibutan kosilahon Kabaatan Wales Wagu kakal noiktiraf sabaagi Melastoma affine, suai ko' pihak kikuasa id Queensland. Populasi Australia sabaagi do rumpai, kiwaa tusak di misuai, miagal do id Warraroon Reserve, Lane Cove, Sydney, lobi osodu kumaa kabaatan mantad sunion sandad M. affine, nopo nga susumuni i pinointutun sabaagi spesies M. malabathricum L. diti.
Kotolinahasan
Sumuni o M. malabathricum miampai olias id piipiro kawo tana, mantad tipong rahat gisom kinawas 3000 meter. Iti nopo nga susumuni poinrindog, kitusak obibas i sumuni gisom lobi kuang 3 meter. Gosing diti nopo nga susumuni kirapang om aragang o guas dau miampai nolikupan do sisik kihulu om hulu-hulu tongokoro. Otigas o roun, kibontuk do pisau elips miampai tintod di obulugu, kininaru 7 cm, om haro tolu tuhat tapangkal u misuai mantad tintod kumaa tompok. Igitan o tusak diti id cymes dompok toniba soninaru 2 gisom 8 sentimeter. Tusak dau nopo nga kiwotik taragang omulok, osohug toi ko' osohug tomulok. Tua' gosing nopo nga tua' beri, i ababak soira oonsok montok popokito do pulpa obulou i olomok om linsou orin.
Intangai nogi
Katayadan do susumuni endemik id Kopulauan Mariana
Greenland toi ko Tana Otomou nopo nga iso pulou id boogian do utara Lautan Atlantik om kosilahon laut Kanada. Linaab wilayah diti nopo nga 2,175,000 km2 om iso pulou di taagayo id pomogunan. Pulou diti nopo nga soboogian mantad do wilayah Denmark. Ontok toun 1979, noonuan o Greenland do kuasa pomorintaan sondii om mantad di toun 1985 nopo dii nga au nodi poinsuang yolo id Koisaan Eropah nga sundung do ingkaa, Ratu Denmark nopo nga poingkakal ii sabaagi do momuruan pogun. Ontok toun 2008, pinapaharo o pomuhuan rolou o Greenland montok manantu do komordikaan diolo mantad do Denmark. Ibukota Greenland nopo dii nga Nuuk toi ko' Godthab id suang boros Denmark.
Greta Thunberg (nosusu Greta Tintin Eleonora Ernman Thunberg, ontok 3 Milatok 2003) nopo nga songulun aktivis kotomposianan kinoyonon posorili id Sweden di poinfokus kumaa kosimbanon iklim. Isido nopo nga haro Sindrom Asperger, koborulangan obsesif komplusif om Mutisme selektif.
Ontok Magus 2018, minidu isido mantad sesi sikul om Mogok minsosondii id dumbangan bangunan Riksdag (Parlimen Sweden) montok mangangat moi do poindalanaon koimaan pangantabankosimbanon iklim di lobi kibagas. Koimaan disido diti minogowit do siri tunjuk perasaan global, koubasanan mantad tangaanak sikul i mangantob kosimbanon iklim. Bagas nopo diti nga lohowon do soboogian puru media sabaagi "kesan Greta Thunberg".
Grezia Epiphania Surya toi ko' Grace (nosusu ontok 04 Mansak 2006) nopo nga songulun susuminding ugama (religi) di tanak po mantad hilo Indonesia. Nosusu isido miampai kouyuuyuo' di au songkuro ogonop. Sundung do bolou, kakal isido kaanu monondig om mamain kakamot muzik ii no piano miampai au kasala o not. Gama do komilaan om kabaalan disido, insaru i Grezia do aalap momonsoi kosolimbahan doid mogisuusuai watas id Indonesia. 
Agop Agop Batu TulugPiras do watu kapur i okito mantad labus (mantad wayaan sumuang kumaa id agop)Coordinates52458.2N 1175631.8E / 5.416167N 117.942167E / 5.416167; 117.942167Discovery1984Entrances1
Agop Agop Batu Tulug nopo nga iso kinoyonon arkeologi i poinladsong id Sabah, Malaysia om sumuku kumaa piipiro agop id piras do watu kapur di otidong id Kinabatangan.
Piipiro lungun kayu id boogian sawat do agop.
Gunoon o agop diti sabaagi kinoyonon pamalabangan mantad po 500 gisom 900 toun di pogulu miampai lobi kuang 125 lungun kayu kiukir. Abaagi o agop diti kumaa tolu boogian agop di tapangkal, i pinungaranan do Agop Sawat, Agop Lintanga om Agop Suriba. Agop id Agop Sawat om Lintanga nopo nga kisuang do lobi ko 125 lungun balak nokodori. Toinsanan do lungun id suang do agop dii nopo nga mantad do kayu bulian di tokodou (Eusideroxylon zwageri), om ninlumis momoguno do tulu karabau, buayo, gontui om nogi tulanut.
Ukiran dii nopo nga popokito do mitos om lagenda tulun Kinabatangan. Miagal poomitanan, buayo nopo nga piungkoniton miampai kapatayon om kuasa kotuongon, om tombolog bugang, tasu, manuk tandaha om tambang nopo nga tambalut kuaam wira diolo. Mogisuusuai o upa tayam id lungun dii tu' miungkait miampai kotumbayaan do tulun Sungai, om nogi noroitan do iri nopo nga lungun do tulun Sina i koumbal do minogion id kinoyonon dii tu' haro artifak Sina i nabantalan id pialatan do rata.
Notumbayaan do koubasanan do pamalabangan diti nopo nga nooit maya do dudumagang mantad Tana Tagayo China om IndoChina kumaa koibutan do Borneo, gama do lungun kayu di kaagal-agal, i nabantalan id pogun diti. Ponoriuk nogi nga minangaga do lobi kuang 2000 lungun kayu miagal dii nogi nga pinotikid id Lembah Kinabatangan. Kinoyonon suai nopo nga id Ulu Segama, Lahad Datu om Tawau.
Norubaan o agop diti di toun 1984 maya ekspedisi i pinuruanan di P Brietag, pongurus pananaman sigup id Batu Putih, Kinabatangan miampai di mononoriuk, i Barbara Harrisson mantad Muzium Pogun Sarawak om surupu Muzium Sabah. Mantad 6 Madas 1996, nasanganu o soboogian do agop-agop dii do Muzium Sabah, i kitonggungan montok monginsonong om momonsoi do koumatan miagal do pagawasan, tukad, upis om kabin todopon, au kohompit do sokodung saintifik do agop.
Agop Gomantong nopo nga sistom agop di apagon kopio id suang do Nulu Gumantong id Boogian Sandakan, Sabah, Malaysia. Nulu diti nopo nga singkapan watu kapur bobos tagayo id Hilir Kinabatangan.
Kotolinahasan
Poinladsong id suang do Talun Pinoopi Gomantong, agop om kinoyonon id posorili nopo nga iso kinoyonon montok pongumoligan tayam tolias lobi-lobi po kogiu. Nulu watu kapur diti nogi nga iso kinoyonon di otutunan kopio montok siput tindal Plectostoma mirabile i oruhai no opunso. Ponoriukan deposit guano kumoiso nopo nga winonsoi di toun 1889 di J.H. Allard mantad Syarikat Borneo China, om agop-agop kumoiso nopo nga pinapata di P. Orolfo di toun 1930. Pamataan kawagu miampai lobi aralom om pongimbasan laser do agop dii nopo nga pinoindalan di toun 2012 om Madas 2014.
Populasi pungit nopo nga dominosion do kolono pungit tikiu poingabas kimunung do okurudut (Chaerephon plicatus), hinonggo koundolihon monikid totuong nopo nga nokosiliu do pamagayat tutumombului di bobos otutunan. Ginayo populasi i pinagayo-gayo miampai alaab di timpu nakatalin, lobi kuang 275,000 om 276,000 di toun 2012. Haro nogi kondiu pungit i au osodu mantad kinoyonon dii om mangakan di kondiu miampai khusus maamaso sumoliwan yolo mantad pogontoluan diolo.
Pogonuan do rumun tombolog
Rumun tombolog mantad do bambayangan kirumun toitom (Aerodramus maximus)
Solinaid do piipiro hinotusan, otutunan o agop diti miampai rumun do bambayangan walit i milo akanon, onuon montok onsokon sabaagi sup rumun tombolog. Rumun di bobos kigatang nopo nga kiwotik topurak om padagangon miampai gatang di akawas. Ponimungan do rumun tombolog diti nopo nga iso koubasanan nokodori, om pamadagangan do rumun diti nopo nga nokoindalan lobi kuang mantad po 500 AD. Induo sontoun, mantad Mansak gisom Ngiop, om Madas gisom Manom, mogigion songkinoyonon i kilisin do sumalakoi id siling do agop nopo nga momoguno do tukad tuai, tali om torigi mantad do poring montok monimung do rumun. Ponimungan koiso nopo nga koindalan id kotimpuunon do timpu paganakan pogulu do mogontolu o tombolog walit dii. Momonsoi o tongotombolog diti do rumun suai montok pogontoluan diolo. Kalapas nakagayo i tanak tomulok, wonsoyon o koleksi koduo. Panamangan nopo nga nuru kopio mooi do kaanu monimung rumun di kalapas tanak do walit dii mogidu mantad rumun dau. Kowoowoyoon diti nopo nga korohian kopio do mogigion om tulun ginumuan i mongigit do lisin monimung mantad karajaan. Rumun do tombolog di milo akanon nopo nga umoligon id siriba do Enakmen Ponondulian Mamaamasi Tolias 1997. Danda om penalti di awagat nopo nga milo poontokon kumaa moninimung di aiso lisin.
Komiloongoyon do agop
Suang do agop
Sistom agop tapangkal nopo nga abaagi kumaa duo boogian: Simud Hitam (Agop Hitam) i lobi osonong do rikoton, om Simud Putih (Agop Putih) i lobi tagayo om poinladsong id sawat. Ngaran diti nopo nga sumuku kumaa kawo rumun tapangkal i poosilon do tombolog walit id monikid do agop. Sistom agop nopo nga ponokowalai montok togumu tayam do suai, kohompit no do populasi tagayo lipos, tangkalamai om pungit. Id labus, milo tokou mogintong do tayam tolias miagal do kondiu ular jambul, tombolog raja rahat om tombolog obulou dongeng Asia. Wayaan nopo nga id bontuk do tindalanon kayu i melitar id boogian suang.
Simud Hitam
Simud Hitam ("Agop Hitam") nopo nga ouhan do rikonot mantad koduo-duo agop, piipiro no minit do mamanau mantad bangunan wayaan sumuang, om ukaban kumaa tulun ginumuan. Siling dau nopo nga korikot do 4060m (130200ft) (130-200 kaki) kinawas. Iti nopo nga toud rumun "roloi toitom" i au kopio no kigatang. Kisuang iti do hulu om roloi di nuru do lidangon kalapas dii.
Simud Putih
Simud Putih ("Agop Putih") nopo nga lobi agayo mantad ko Simud Hitam, om nogi lobi teknikal; au ukaban kumaa tulun ginumuan, om wayaan nopo nga nuru kikakamot om haro nawayaan pogulu kokomoi agop di lobi kosudong. Hiti no kinokitanan do rumun "roloi topurak" i lobi kigatang, om orikot miampai mindakod do kinoyonon di otidong solinaid 30 minit lobi tosodu id sawat do konuluhan. Wayaan sumuang tapangkal nopo nga poinladsong id sawat om misampaping do "luang lampung" tapangkal id dolikud do Simud Hitam.
Agop Madai Wayaan sumuang id agop
Agop Madai nopo nga agop i poinladsong id Kunak, Sabah, Malaysia. Agop diti nopo nga soboogian mantad do dayat nulu watu kapur i poinladsong id suang do Talun Pinoopi Baturong-Madai.
Tionon tulun di pogulu
Tionon do tulun di pogulu i noilaan id koibutan do Borneo nopo ngna nakaharo no mantad 20,000 - 30,000 toun pogulu, miagal di pinobukti do kakamot watu om topod taakanon i nokito maya do pongukadan id poingompus do Teluk Darvel id agop Madai-Baturong, miinsomok do Baang Tingkayu. Haro nogi kinoyonon pamalabangan laid id suang do agop sundung pia identiti diolo i pinolobong do hiri nopo nga au po noilaan do kogumuan tulun kampung i poingion miinsomok do agop dii.
Pogonuan do rumun tombolog
Otutunan o agop diti sabaagi toud do rumun tombolog walit i gunoon id suang do sup rumun tombolog, miampai pokionuon di kogumuan nopo nga mantad tulun Sina, lobi-lobi po maamaso Toun Wagu Sina. Induo sontoun (id pialatan do Mansak om Ngiop, om id pialatan do Madas om Gumas), moninimung kilisin nopo nga katama kopio do manalakoi do siling-siling agop momoguno do tuai, tali om torigi poring i piniiso miampai au pointantu. Iti nopo nga ababayan karamayan poimbida montok mogigion Ida'an do hiri, i minongigit do tunud montok Agop Madai miampai lobi ko' 20 sukod. Sundung pia Ida'an nopo nga papalabus tapangkal, tulun diti nopo nga okon ko' momoguno om maan diolo padagango o rumun tombolog diti kumaa tulun i popojual kumaa momoguno id Hong Kong om Singapura.
Rumun tombolog walit id suang do agop.
Songinan tombolog walit kirumun toitom.
Suai ko' pogonuan do rumun tombolog, mendapan fosfat mantad rumun walit om pungit nogi nga maan timungon montok gunoon sabaagi do baja.
Id suang do koubasanan di otutunan kopio
Pinokito o agop diti maamaso do program pialaan pimpanahan do Amerika Eco-Challenge id edisi 2000, hinonggo mampayat nopo nga nuru do manalakoi tukad mantad tuai.
Wayaan agop koduo bobos tagayo id pomogunan; bobos tagayo di noilaan pogulu do norubaan
Agop Rusa nopo nga poinladsong miinsomok do Miri, Sarawak, Malaysia, om nokosiliu sabaagi do pamagayat montok Taman Pogun Nulu Mulu. Nointangan iti di G. E. Wilford mantad British Borneo Geological Survey di toun 1961, i minangaga do lobi ogumu agop do kaasil id Mulu montok timpu potilombus. Otutunan nogi iti sabaagi Agop Payau toi ko' Agop Rusa mantad do tulun Penan om Berawan, om nakaanu do ngaran o kinoyonon diti tu' insaru do moi o paus do hiti montok monila do watu kitusi om nogi mintulungung.
Ponolinahasan om nawayaan pongintangan
Pinopata o agop diti miampai poinlaab maya do ekspedisi Royal Geographical Society di toun 1978. Pinapaasil yolo do ponipangan 174m (571ft) linaab om 122m (400ft) kinawas id suang do iso boogian i kawaya do nulu montok sinodu 1km (0.62mi). Pongintangan potilombus di toun 2009 nopo nga pinopoingkawas do wayaan kumaa 4.1km (2.5mi) om popiromut do Agop Lang, iso kawagu agop id suang do taman, kumaa Sistm Agop Rusa. Pinoindalan do Institut Hoffman di Western Kentucky University o pongintangan diti, om pinopokito do kinoyonon rantas maksimum id boogian do wayaan kabaatan di tagayo. Nokodokumen iti miampai 169m (554ft) linaab om 125m (410ft) kinawas. Wayaan koibutan nopo nga pinoposuat do 148m (486ft) kinawas om 142m (466ft). Wayaan sumuang do Agop Rusa nopo nga notipong soginayo do 146m (479ft).
Nawayaan sidwatu
Wayaan sumuang id Agop Rusa, popokito do wasai i lumuyung mantad siling di kolobi do 122m (400ft) kinawas.
Kotolinahasan kokomoi poninanan agop nopo nga miungkait kopio miampai do nawayaan sidwatu pulou Borneo diti sondii. Id pialatan do 40,000,000 SM om 20,000,000 SM, lapik sendimen miampai kinapal 1,500m (4,900ft) i otutunan sabaagi watu kapur, soboogian tagayo nopo nga kakahut rahat i noinsok, pinoingkakat id lagun di winonsoi do terumbu karang. Kapamanahon plat tektonik Asia om Australia papasabap do nogulung o kerak pomogunan om pinopoingkawas do tindal, om pinopoimbulai do pulou Borneo om konuluhan Mulu, lobi kuang limo riong toun pogulu. Mantad dii, nokosimban o landskap maya do hakisan potilombus mantad rasam om tongus.
Kogumuan do kinoyonon id nulu diti nopo nga mantad watu kapur, i otonu soira oontok do waig, om opian nobontuk sabaagi do karst. Waig rasam nogi nga lumuyung sumuang id kowotuan sedimen kiluang kalapas kawaya do tana om mononu do watu kapur, minonginlaab do luang om koromukon, hinonggo pinopoimbulai do agop miampai dimensi di olumis kopio miagal do Agop Rusa. Proses sandad diti nopo nga kakal po koindalan om papasabap do koinlaab o agop diti id timpu dumontol.
Wayaan om kotombuluyan
Kinoyonon mogintong om monoriuk do pungit id wayaan do sumuang Agop Rusa.
Wayaan kotombuluyan kumaa agop (om poingompus do taman) nopo nga nukaban di toun 1984. Landskap diti nopo nga minamagayat do lobi kuang 25,000 tutumombului mantad pogun-pogun id pointongkop pomogunan monikid toun.
Montok sumuang id Agop Rusa, nuru do sumuang pogulu id Taman Pogun Nulu Mulu, maya do Kota Kinabalu toi ko' kakadayan somok do Miri. Sokiro momoguno do Malaysian Airlines, lobi kuang 30 minit mantad Miri kumaa Mulu. Milo nogi rikoton o agop taman diti momoguno do bot mantad Marudi, nga nuru momuking pogulu tu' aiso bot koubasan di maya do kinoyonon diti.
Wayaan kumaa Agop Rusa nopo nga mantad Taman Pogun maya do wayaan pamanahon gakod soninaru 3km (1.9mi) i kawaya do kinoyonon tana pamah om talun rasam tropika watu kapur miampai kayu tagayo om watu kapur. Mamanau gakod nopo nga iso aktiviti di kagayat kumaa tutumombului tu' milo yolo maya do talun rasam (lobi kuang 55,000ha (140,000 acres)) om miampai do Agop Pamalabangan Penan nokodori.
Piipiro pamabangan winonsoi nopo nga pinotounda id suang do agop, nga lampung ponitiu nopo nga posoguon montok kogunoon sondii id kinoyonon di lobi otuong. Lobi agayat o tutumombului kumaa kouludan stalagmit poinsuai-suai om nogi kouludan khusus miinsomok do wayaan sumuang id agop i kiharo piagalan di misuai ko' profil di Abraham Lincoln.
Id koibutan kosilahon do agop dii nopo nga poingukab i komoyon do Taman Eden, lobi kuang 1 km linaab, poinlontung pobulugu i nosorilian do tolig watu kapur miampai kinawas 150300 m (490980 kaki) mantad tolu tisan om piras nulu mantad di kaapat. Taman Eden nopo nga lembah karst toi ko' luang kopuhuton miampai isipadu 150 riong meter padu, boogian siriba nopo nga olikupan do talun rasam.
Fauna
Antakan di toun 2008, Putera Albert II mantad Monaco nopo nga tinumombului id Taman Pogun Nulu Mulu montok popohimagon do sistom komira wagu sabaagi soboogian mantad Kinoyonon Pogintangan om Ponoriukan do Pungit, id somok do wayaan sumyang do Agop Rusa. Otutunan sabaagi do Bat Cam, laguwagu pongintangan diti nopo nga popomilo do tutumombului om saintis montok mogintong lobi kuang 3 riong pungit (lobi ko' 30 kawo) i poingion id suang do Agop Rusa miampai au momirumbak do tionon toi ko' wowonsoyon diolo, popotounda do kakamot kigatang montok ponoriukan fauna agop. Kinoyonon mogintong nogi nga winonsoi id labus, id siriba do wayaan sumuang, mooi do tutumombului nopo nga kaanu mogintong "pongundolihon pungit" monikid totuong maamaso sumoliwan yolo mantad agop om tumulud id suang do ponguludan di opitat.
Lobi ko' 12 kawo pungit norubaan id suang do Agop Rusa.
Pungit nektar agop (Eonycteris spelaea)
Pungit kitikiu sarung di lobi agayo (Emballonura alecto)
Pungit ladam Borneo (Rhinolophus borneensis)
Pungit ladam Filipina (Rhinolophus philippinensis)
Pungit roun tobulugu Cantor(Hipposideros galeritus)
Pungit roun tobulugu osilou-silou (Hipposideros cervinus)
Pungit roun tobulugu Dayak (Hipposideros dyacorum)
Pungit roun tobulugu Diadem (Hipposideros diadema)
Pungit roun tobulugu oniba tikiu di lobi okoro (Coelops robinsoni)
Pungit au poinlikou (Miniopterus australis)
Pungit poinlagas (Cheiromeles torquatus)
Pungit aiso tikiu toi ko' pokurudot munung (Chaerephon plicata)
Nakaanu do ngaran o Agop Rusa mantad do paus sambar (Cervus unicolor), kawo rusa di au oubasan mantad do Malaysia, i pinoposiliu do soboogian tionon diolo id kinoyonon do miinsomok do agop. Suai ko' iri, ogumu po tayam suai miagal do tombolog enggang badak, wogok kiganggut, bohuang tadau om giboon id kinoyonon diti.
Agop diti nogi nga ponokowalai montok tongkuyu waig ayami troglobiont mantad genus Cerberusa.
Posorili
Notumbayaan o Agop Rusa sabaagi wayaan agop bobos tagayo id pomogunan gisom do kinorubaan Agop Sn ong id Taman Pogun Phong Nha-K Bng id Vietnam pdi toun 2009. Iti nopo nga soboogian do Taman Pogun Nulu Mulu, Kinoyonon Tungkus Pomogunan UNESCO i kikawo sabaagi agop om poninanan karst di olumis kopio id suang do talun rasam khatulistiwa konuluhan.
Agop Cleanwater, miampai lobi kuang 60km (37mi) wayaan di noilaan, naangap sabagi sistom agop bobos tanaru id Asia Kabaatan Kosilahon. Noiktiraf iti tu' kiwaa wayaan siriba tana di otolinahas, otutunan kumaa tutumombului. Poinladsong o Agop ANgin id wayaan di miagal kumaa id agop Clearwater, i otutunan miampai tongus. Haro o liwang di roiton sabaagi King's Room, iso agop i kitorigi watu tagayo id koduo-duo siling om siliu. Agop Lang nopo nga agop bobos tokoro i ukaban kumaa tulun ginumuan. Sundung pia miagal dii, ginayo diti manahak kosiwatan mantad osomok montok mogintong do piipiro mogigion agop miagal do pungit om bambayangan walit.
Gucci nopo nga iso fesyen om nogi kakamot kigatang do Itali.. Gucci nopo nga pinoturidong di Guccio Gucci id Florence ontok toun 1921. Gucci nokoponimung do pongindopuan soginumu 4.2 bilion id pointongkop do pomogunan ontok toun 2008 nung tumanud no do BusinessWeek om nogi poinlantoi id taang ko-41 id carta songkotounan "Global 100 Brands" 2009 i winonsoi di Interbrand; pinapakakal ilo do kinolontoyon dau id suang do indeks Interbrand 2014. Gucci nogi nga iso jenama di bobos alaku id pogun dilo.
Syarikat diti manarampas kiro-kiro soginumu 278 butik id pointongkop do pomogunan ontok wulan Manom 2009; minamajak yolo do produk maya francais om sitor pomolian kalas tangasawat. Ontok di toun 2013, janama di kigatang do MS$ 12.1 bilion, miampai kinapataranan soginumu MS $ 4.7 bilion. Id suang do kointayadan Janama Bobos Kigatang Pomogunan Forbes, Gucci poinlantoi id taang ko-38 sabaagi janama bobos kigatang, miampai nilai janama $ 12.4 bilion ontok wulan Mikat 2015. Gisom do wulan Milatok 2015, monuunuhu' kreatif nopo dau nga ii Alessandro Michele.
Guol toi ngaran saintifik Colocasia esculenta nopo nga susumuni di milo do akanon. Guas om tonsi nopo nga milo silihon sabaagi rapaon. Tonsi guol nogi nga milo tonokon, guringon om wonsoyon do tindalam toi silihon sabaagi taakanon ontok sosodopon. Ouhan do orubaan o guol diti id kinoyonon di kiwaig id kinoyonon khatulistiwa id Asia Silaubaat. Tinanom do tulun o guol diti sabaagi taakanon monikid tadau mamantad po di tontok purba om pogulu momutanom o tulun do parai. Baino, nokoinggumu no o guol diti id posorili pomogunan poinsuang no o India, tana kagayaan China, kotonobon om koibutan benua Afrika miampai Hindia Kotonobon. Guol nopo nga taakanon puun suai ko sukun id piipiro pulou id Oseania.
Guol nopo nga kosudong do tonomon id kinoyonon tana di oruak om kiwaig. Suni guol milo do onuon mantad do guas i kiumul lobi 4 o wulan. 
Pogulu tonomon, luangan o pananaman id kinoyonon pomutanaman pikikiro 5-8 inci rinalom. Posuango o suni guol id potitikid do luang miampai pialatan 75 cm monikid luang, olitan do tana om siramon. Guol diti milo do baja'on momoguno baja organik toi baja kimia. Panamangan gouton susumuni minog do poindalanon mooi do au manganu bagas montok kinosunion guol. Guas guol di nakagayo no minog do ruakon om olitan do tana montok popoingkawas kopoosilan tonsi. 
Kosukod o guol id timpu 7-12 wulan tumanud do kawo guol. Onuon o tonsi guol miampai ukadon om utuson. Tonsi guol nopo nga atahan gisom 3-4 o wulan sokiro atamangan miampai osonong. Tana di poinsokot do tonsi guol kaanu popotindihoi kosonongon do guol id timpu di alaid. 
Kobolingkangan pomutanaman guol nopo nga songongi momiraag miagal ko songongi koya otomou, songongi mangangakan tonsi, siput tongokoro om tataru. 
Kogunoon
Boogian guol di kiguno nopo nga kohompit no o tonsi, roun om guas. id pototongkop do pomogunan, guol nopo nga insaru akanon maya tonokon, luguon, guringon om suusuai po sumiliu tapung om tindalam. Onsokon nogi o guol montok akanon miagal ko' bubur, guol ginuring toi silihon do rapaon. 
Id Kopulauan Mentawai om Papua, Indonesia, akanon o guol sabaagi taakanon sangangadau sabaagi ponowoli parai om id Hawaii om piipiro kinoyonon id rantau kopulauan Polinesia, tonokon o tonsi guol om silihon sabaagi rapaon i milo do akanon miagal ko' poi toi posilihon do kinomol montok ansakon tumanud laang - laang pointantu. 
Guas do guol nopo nga insaru gunoon soira mogonsok montok pomorinapa. Boogian roun di nokotuo toi i omulok nopo nga gunoon sabaagi taakanon tayam gompion miagal ko' sada om wogok. Roun di ongomulok milo nogi silihon sabaagi pomolopot do sigup montok do managub. Tumohuri, roun guol nogi nga kaanu momolingos do toruol ulser, kupos toi boogian tinan di notingkolosuan. 
Datuk Dr. Habibah Abdul Rahim nopo nga bagas Luguan Pengarah Pendidikan Malaysia ko-17. Isido nopo nga tondu koduo i nopili montok tonggungan dii. Miningkoyod isido ontok toun 2021 om tumilombus monguhup do tulun ginumuan.
Pogulu nosiliu i Dr. Habibah sabaagi Luguan Pengarah Ponudukan Malaysia, isido nopo nga Timbalan Luguan Pengarah Pelajaran (Sektor Dasar om Kurikulum). Jawatan suai di noumbalan disido migit kaampai no sabaagi Pengarah Bahagian Perancangan om Penyelidikan Dasar Pendidikan om Pengarah Eksekutif Unit Pelaksanaan om Prestasi Pendidikan.
Agayo tonggungan disido minopoburu do Pelan Pembangunan Pendidikan Malaysia (2013-2025) soira nosiliu i Muhyiddin Yassin do Panalad Pendidikan Malaysia.
Isido nopo nga lungkitas wanan id Institut Aminuddin Baki pogulu kumaraja id Kapanaladan Pendidikan Malaysia.
Linantik isido sabaagi Puru Majlis Pemulihan Negara sabaagi Fellow Kanan Institut Masa Depan Malaysia. Linantik nogi isido sabaagi Profesor Adjung Fakulti Simbakuro Sosial om Kemanusiaan Universiti Laguwagu Malaysia.
Nosusu i Datuk Hajah Habsah Hassan ontok di 28 Magus 1949. Isido nopo nga songulun monuunuat roiton sinding om monunuat skrip i nointutunan id Malaysia. Nosusu isido id Singapura om linongot tulun Malayu om Cina.
Nokoumbal i Habsah do monupu sinding montok piipiro susuminding Malaysia di ointutunan miagal di Sudirman Haji Arshad, Noorkumalasari, Anita Sarawak, Zaiton Sameon, Francissca Peter, Jamal Abdillah, Rahim Maarof, Khatijah Ibrahim, Erra Fazira, Siti Nurhaliza, Misha Omar, Kenny, Remy & Martin, Razis Ismail, Wann, Jay Jay, Azlina Aziz, Rahimah Rahim, Fauziah Ahmad Daud om ogumu po.
Ontok toun 1984, isido nopo nga monunupu sinding kinoyonon koiso i nakaanu Gaa' Cakera Emas mantad WEA Recording Company (dinondo Warner Music) tu minonupu bobos ogumu o sinding. Isido nogi nga tondu koiso i naklantoi id kategori Lirik Terbaik id suang pialaan Muzik-Muzik 1987.
Sinding-sinding di sinupu
Hainanese Chicken Rice iso takaanon di kohompit elemen manuk di tinanok om takano di narampa. Surungon takaanon diti miampai sos cili om sangop sabaagi popolumis podsurung dii. Nointodon o Hainanese chicken rice mantad imigran Sina id Hainan (Selatan China) om pinoaplikasi mantad takaanon tulun Hainan i ointutunan sabaagi Wenchang Chicken.
Takaanon diti ointutunan sabaagi takaanon kabansaan id pogun Singapura tu sompipi kadai makan id Singapura popoboli do Hainanese Chicken Rice. Milo nogi orubaan iti takaanon id pogun suai miagal ko Malaysia om Thailand.
Takaanon Hainanese Chicken Rice nopo diti iso koubasanan i noaplikasi mantad imigran Sina id watas Hainan ponong selatan China. Ointutunan takaanon diti sabaagi Wenchang Chicken om apangkal kopio ontok timpu Dinasti Qin. Gunoon o kawo manuk di spesifik soira mogonsok takaanon diti . Suai ko iri, pogoogonsok nopo takano dau, tonokon miampai topod sup manuk i noonsok. Tadon kopiipio do resipi dii topot-topot maya tulun ponong Nanyang. Id toun do 1940-an, sokiro haro o abaabayaan di toponsol posurungon diolo o Hainanese Chicken Rice.
Oinsanan pogun i haro pionitan do imigran Sina id salom nawayaan, pinoaplikasi o takaanon diti id komuniti diolo. Id pogun San Fransisco, Singapura om Malaysia ointutunan iti takaanon sabaagi Hainanese Chicken Rice. Montok nopo id pogun Vietnam ointutunan sabaagi Hai Nam Chicken om Thailand nopo sabaagi Chicken Fat Rice.
Id Malaysia Hainanese Chicken Rice ointutunan nogi sabaagi Nasi Ayam id Boros Malayu. Takaanon diti ointutunan kopiipio salom komuniti pogun. Koubasanan nopo roromu variasi takaanon diti kohompit do manuk linugu om manuk ginuring. Posurungon o nasi ayam miampai sos om sup. 
Kapamansayan do takaanon dii id pogun diti momoguno do kaida pogogonsok do tulun Hainan i tinungkusan. I nopo nga kohompit nogi do maan tonoko' i manuk gisom kogolok. Tintod do poinggolok i manuk i maan tonoko dii, aasil o stock dau dii. Soira nopongo do mananok di manuk, maan potolopon kaagu i manuk id ais mooi do okito i manuk ki- jelly skin miampai suhutonon do proses posoiton mooi do otuu'.
Takaanon Hainanese Chicken Rice id suang Chatterbox Meritus Mandarin Singapore. 
Stock i naasil mantad proses natanok i manuk okito id bontuk do lunok. Montok dii, piroloton iti stock miampai do rolot lunok suai, layo, liob, roun pandan salom proses mogonsok do takano di Hainanese Chicken Rice. Iti nopo kapaasil do roso' di takano dii. Posurungon iti takaanon miampai do sos lado taragang di nototok gisom alus miampai di liob om piroloton do kisap om layo di naalus. 
Khao man kai (Hainanese Chicken Rice) id variasi do komuniti tulun pogun Thai. 
Takaanon diti nopo nga takaanon koubasanan id pogun Thailand om ointutunan sabaagi Chicken oily rice toi ko id boros diolo lohoon sabaagi Khao Man Kai.
Hak asasi koulunan nopo nga prinsip moral toi ko norma ii popokito do standard koimaan koulunan om oumoligan do berkala sabaagi do tunud sandad om tilin id suang tilin perbandaran om antarabangsa. Hak nopo nga orotian sabaagi iso ii au milo do onuan kasanganuan, tunud asasi "tunud ii asanganu do sosongulun tu iyau nopo nga tulun toomod" om "poimpasi id sompipi di koulunan", miampai au mogintong do tumul, tadon, etnik, koiyonon, boros, agama om status do suai. Ahal diti nopo nga adadi id nombo-nomvo nopo om potitikid timpu do universal, om yolo nga kikowoowoyoo di miagal nopo do tulun ngaawi.
Hak montok posorili di olidas
Hakan alhanolu (nosusu ontok 8 Mansak 1994) nopo nga songulun mamaamain buul Turki i nosusu id Jerman i mamain id boogian talad om nogi boogian serangan id tanga montok kelab Itali, Inter Milan om nogi tinimungan kabangsaan Turki.
Minonimpuun isio gamasi dau id kalab Karlsruher SC ontok toun 2010 om minundaliu id Kalab Bundesliga, Hamburger SV duo toun kotilombus.Kinalantaion dau i abantug ontok timpu koiso dau id Bundesliga nokoimbayat Bayer 04 Leverkusen montok momoli dau maya koundolihan soginumu 14.5 riong ontok toun 2014.Sumusuhut,minamain isio solinaid tolu timpu id BayArena miampai 28 gol mantad 115 timpu isio mamain.Ontok toun 2017,minundaliu isio id Milan miampai pamagatangan kotimpuunon soginumu 20 riong. 
Nosusu id Jerman,minomili i alhanolu montok mongobi tinimungan Turki id naayatan sompomogunan.Nokotimpuun isio mamain montok skuad senior ontok toun 2013 om iso nogi mantad boogian skuad UEFA Euro 2016. 
Buruon Kalab
Nosusu id Mannheim, Baden-Wrttemberg, minonimpuun i alhanolu gamasi dau id kalab Karlsruher SC ii mamain id 2. Bundesliga sundung piya noidu yolo kumaa 3. Liga ontok toun kumoiso isio hilo.Minanain isio kontrak solinaid apat toun miampai kalab Hamburger SV ontok titigaon koundolihan timpu magadau 2012 om pinoolos kaagu ontok timpu koiso isio.Maamaso suminiliu isio sabaagi mamaamain noolos,nokoponguhup isio Karlsruher nakalatoi liga om guminuli kaagu id divisyen koduo.
Nokotimpuun i alhanolu mamaamain montok Hamburg id pialaan Bundesliga ontok 11 Magus 2013 soira nokopiagal 3-3 miampai Schalke 04. Pinoiliu isio id tinimungan apangkal Hamburg pogulu pinoolon miampai miampai i Dennis Aogo alapas minit 74. Nakalantoi isio minopajaring gol dau i kumoiso montok kalab ontok 31 Magus soira nakalantoi Hamburg 4-0 miampai Eintracht Braunschweig. Nakapamain isio soira minongolon i Rafael van der Vaart ontok minit ko-79. Nakalantoi nogi isio kawagu minopajaring gol maya sepakan percuma.
Ontok 5 Mansak 2014, minanain i alhanolu kontrak pongoputan solinaid duo toun id Hamburg gisom popotimporon sabaagi mamaamain Hamburg gisom toun 2018. Ontok 20 Mansak, minapajaring isio gol maya sepakan percuma mantad 41 ela sinodu miampai Borussia Dortmund i nakapanahak kinoutuson 3-0 kumaa Hamburg. Pinataaam isio mantad do padang montok dii kumoinsan id suang gamasi dau ontok 22 Gomot soira tinahakan kad osilou dii kumoinduo soira naala 1-0 miampai VfB Stuttgart.
Ontok timpu dau ii kumoinsan id Hamburg,nakalantoi o tinimungan dau id tukad ko-16 om nakalantoi pialaan play-off miampai Greuther Frth montok popoingkakal Hamburg id Bundesliga montok timpu dumontol.
Calhanoglu hiza id Bayer Leverkusen ontok toun 2015.
Ontok kotimpuunon,mada Hamburg papadagang alhanolu montok kalab Jerman i suai nga pomolian Pierre-Michel Lasogga mantad Hertha BSC nakapanahak surupu kousinan kobolingkahangan. Ontok 4 Madas 2014, minonongkiad isio Hamburg montok mundaliu id Bayer Leverkusen maya minanain kontrak limo toun. om baraian koundolihan soginumu 14.5 juta.
Nokotimpuun isio kinopomoinan dau montok Hamburg ontok 19 Mahas ontok pialaan play-off Liga Juara-Juara Eropah miampai Copenhagen. Apat tadau kotilombus,minamain isio ontok pialaan dau i kumoinsan miampai Leverkusen id Bundesliga soira nakalantoi 2-0 miampai Borussia Dortmund. Ontok 27 Magus, minapajaring isio gol dau i kumoiso id Leverkusen ontok pialaan play-off koduo miampai Copenhagen. Minapajaring isio gol dau i kumoiso id Bundesliga montok Leverkusen nopo nga soira nokopiagal 3-3 miampai Werder Bremen Ontok 12 Manom. Nakatayad nogi o i alhanolu sabaagi susumaap toluod Golden Boy ontok Gumas 2014.
Hammam, toi ko' asaru nogi lohowon do popodsuon Turkish nopo nga iso kawo popodsuon steam toi ko' iso popodsuon umum kikohommpitan miampai pomogunan Islamic. Iti nopo nga iso fitur toponsol id koubasanan pogun Muslim om notungkusan mantad model Roman thermae. Popodsuon Muslim toi ko' hammams nopo nga norubaan id Kosilahon Tantanga, Koibutan Africa, al-Andalus (Islamic Iberia, i.e. Spain om Portugal), Central Asia, subkontinen India om id Southeastern Europe id soibau pomorintaan Ottoman.
Han Hyo-joo (nosusu ontok 22 Mansak 1987) nopo nga songulun aktor tondu id Korea Selatan. Isido nopo nga nointutunan maya do kono dau id drama Brilliant Legacy (2009), Dong Yi (2010) om W - Two Worlds (2016).
Nosusu i Han Hyo-joo lahir id Cheongju, Chungcheong Utara. Tama nopo disido nga songulun mongingia' siikul tosiriba pogulu nosiliu mogigintong montok sikul don ginumuan. Tapa nopo disido nga songulun pegawai tentera udara. Sabaagi songulun tanak, abantug isido id suang sipoot lolobi id sipoot olahraga. Ontok di toun kumoduo id sikul akawas, minundaliu isido id Seoul om nokotindapou Sikul Takawas Bulgok sundung au papasaga tapa dau. Sumusuhut, suminikul isido id Universiti Dongguk miampai minaganu jurusan teater om perfileman.
Nointutunan i Han di kumoinsan nogi soira minampayat pialaan ratu cantik komulakan i pinaanjul do Binggrae ontok toun 2003. Minongimpuun isido gamasi pinsingkanaan id suang sitkom Nonstop 5 om filem komedi, My Boss, My Teacher. Nopili i Han do mingkono id suang Spring Waltz, drama kaapat om i kolimpupuson id suang siri "Endless Love" ponuhuan pengarah, Yoon Seok-ho. Ontok toun 2006, pinili di pengarah Lee Yoon-ki i Han montok mingkono id suang filem i kiwaa bajet osiriba, Ad-lib Night. Nakalantoi isido do Gaa Mimingkono Tondu Wagu Bobos Abantug id Gaa' Persatuan Pengkritik Filem Korea om Festival Filem Antarabangsa Singapura montok kosolimbahan kono dau.
Tumilombus, mingkono i Han id suang drama KBS1, Like Land and Sky miampai Park Hae-jin ontok toun 2007 om drama SBS, Iljimae miampai Lee Joon-gi ontok toun 2008. Koduo-duo drama dii nokodimpot rating pongintangan di awasi kopio. Kalapas dii, mingkono kawagu isido id iso filem indie, Ride Away i pinosolimbou id Festival Filem Antarabangsa Jeonju 2008. Mingkono i Han id suang filem i pinalabus do Korea-Jepun, Heaven's Postman ontok toun 2008. Kalapas piipiro timpu au nabayaan, pinosolimbou o filem diti id teater ontok toun 2009 om pinosolimbou id TV ontok toun 2010.
Drama nopo kawagu di minopoingkawas do ngaran di Han nga Brilliant Legacy miampai di Lee Seung-gi. Ointutunan o drama diti ontok 2009 miampai nakagampot rating pongintangan soginumu 47.1%. Nakaanu o drama diti popoingkawas populariti Han om soira nopupusan o drama diti, nokotorimo isido mogikaakawo kontrak pengiklanan om nokoingkawas o populariti id Asia. Kopihondot nogi toun dii, mingkono i Han id suang drama muzikal, Soul Special. Pinosolimbou o drama diti miampai hopod om duo segmen id mogisuusuai portal sawat talian maya saluran KBS Joy mi poposolimbou koinsanan drama id suang apat boogian.
Ontok toun 2010, minsingkono i Han sabaagi kono oponsol id suang projek kinouliton toun ko-49 MBC, Dong Yi. nakaanu i Han do piipiro gaa montok kono dau sabaagi Choi Suk-bin kaampai no Gaa Daesang (Gaa' Utama) id Gaa Drama MBC om Gaa' Pelakon Wanita Terbaik id Gaa' Seni Baeksang i nakaanu popogirot status disido sabaagi rombituon Hallyu.
Han Ji-hyunHan ontok Mansak 2023Kinosusuon (1996-03-21) Gomot 21, 1996 (umul28)Seoul, South KoreaSinikulanKorea National University of Arts (Department of Acting)KalajaActressmodelTounmimparagat2017dinondoAgenSBD EntertainmentKinawas170cm (5ft 7in) nameHangulRevised RomanizationHan Ji-hyeonMcCuneReischauerHan Chihyn
Han Ji-hyun (: ; nosusu ontok 21 Gomot 1996 nopo nga songulun minsingsingkono om model. Noitutunan isido montok kono monokodung disido id The Penthouse: War in Life (2020-2021) om nakaanu kono aangkal di kumoiso miampai SBS ii no tu Cheer Up (2022).
Nosusu i Han ontok 21 Gomot 1996. Haro tadi dau kusai miapid pinungaranan do i Han Seung-soo i nosusu 2 minit kalapas dau. Nokotindapou isido id Korea National University of Arts id siriba Department of Acting. Pogulu nokosuang hilo, nakalantoi isido id piipiro poniisan kosuangon id univerisiti suai montok Department of Acting miagal do Konkuk University, Dongguk University, Seoul Institute of the Arts, Sungkyunkwan University, Sejong University, om Chung-Ang University.
Tinimpuunan di Han o gama sabaagi model maamaso balajal isido id sikul manangah pogulu minooi paganu pinsingkanaan id sikul takawas.. Ontok 24 Mansak 2017, pinoumum do minanain i Han do SBD Entertainment. 
Ontok 17 Ngiop 2019, minimingkono i Han id film "I Bet Everything" sabaagi Kang Seon Mi kono tapangkal. . Ontok 22 Ngiop, mimingkono i Han id siri JTBC The Wind Blows id konoon monguunguhup sabaagi i Lee Sun-kyung, nokopomonsoi isido do debut sabaagi mimingkono ontok premiere do series ontok 27 Mikat.
Hanami (, "mogintong do tusak") nopo nga koubasanan do tulun Jepun montok mogintong do kogingohon do tusak; om iti nopo nga montok tusak sakura (, sakura) toi ko', lobi ingkuri intangan nopo nga puun plum (, ume). Mantad kolimpupuson do wulan Gomot gisom koimpuunon do wulan Mikat, mungkalad ngawi o tusak sakura pointongkop do Jepun, om lobi kuang minggu koduo do Milatok id pulou do Okinawa. Sakura-zensen nopo nga poiloon do Agensi Meteorologi Jepun monikid toun om intangan kopio montok mamalan do hanami, tu' tusak nopo diti nga gisom no sominggu toi ko' duo minggu.
Id timpu nokoburu id Jepun, hanami nopo nga iso karamayan labus montok sakura maamaso timpu dangadau toi ko' totuong. Id piipiro konteks miagal do Sino-Jepun, gunoon o kopomoroitan kan' (, mogintong sakura), montok do karamayan diti. Hanami id timpu totuong nopo nga lohowon sabaagi yozakura  "sakura totuong". Id kinoyonon miagal do Taman Ueno, posoiton o tanglung kalatas montok tudu do yozakura. Id pulou Okinawa, tanglung lotirik di ongolumis nopo nga pinasait id puun montok kohiakan timpu sosodopon, miagal do puun di Nulu Yae, somok do Kakadayan Motobu, toi ko' Tioyon (palace) Nakijin. 
Bontuk hanami di lobi nokodori nogi nga haro id Jepun, hinonggo mogintong do tusak plum do mungkalad, i kikomoyon do umemi (, mogintong plum). Hanami id kawo diti nopo nga lobi otutunan montok tulun di lobi otuo, tu' lobi otoronong mantad karamayan sakura, i koubasan no popohompit do sukod wagu. Koubasan nopo karamayan sakura nga ososok om agangau.
Nawayaan
Id timpu mongusak diti,soira binabang lampu di otoronong nopo nga nokotongkop id apat koongoyon, nokuro tu' songingurias o tusak sakuramiampai ginawo di au otoronong
Ki no Tomonori (c. 850  c. 904)
Hanami diti nopo nga mantad po di laid. Adat nopo diti nga nokotimpuun maamaso timpu Nara po (710-794) soira do korohian tomod do tulun o tusak plum toi ko' ume. Hanami Jepun nopo nga mantad adat do Sina i momonsoi do hiis om monginum do wain tusak plum miampai mongintong kumaa tusak diolo, i tinanud do elit Jepun. Iti nopo nga sinokodung do fakta kokomoi 'hanami' i nokotimpuun id kakadayan, okon ko' id labus kakadayan, hinonggo id kotimpuunon, tulun Jepun nopo nga orohian kumaa tusak plum miagal do tulun Sina om okon ko' tusak sakura, om hiis Jepun klasik nopo nga au pinopoungkait do tusak sakura miampai kohiakan.
Maamaso timpu Heian (7941185), sakura nopo nga montok pamagayat, lobi ko' tusak plum, om hanami nopo nga sinonim miampai do sakura. Mantad di, id goduuduo do waka om haiku, "tusak" nopo nga kirati do "sakura". Teks nawayaan Nihon Kki, minonuat do pongintangan kumoiso kokomoi tusak sakura di toun 812, hinonggo nintangan om pinosuat solinaid hopod om duo hinotusan di potilombus. 
Id kotimpuunon Hanami nopo nga gunoon sabaagi analogi kumaa mogintong sakura id timpu Heian novel The Tale of Genji. Hali pia karamayan mogintong wisteria nogi nga gunoon, hogot "hanami" om "karamayan tusak" nogi nga gunoon montok sumuku kumaa mogintong tusak sakura.
Sakura id kotimpuunon nopo nga gunopon montok mangaga do omoton toun dii miampai popoilo timpu mananom do parai. Otumbayaan o tulun ginumuan do kami id suang do puun di om manahak do tatahakon. Kalaps di, maganu yolo boogian do koposolimbahan dii miampai sake.
Maharaja Saga id timpu Heian nopo nga popoindalan do amalan diti, om papaharo do karamayan mogintong tusak miampai sake om ababayan ,mangakan-ngakan id siriba do puun sakura i poingkalad id Padaha (kuut) Imperial id Kyoto. Hoos nopo nga suaton montok mamarayou tusak-tusak di aalus, i okito sabaagi metafora montok koposion, kibinabang om ogingo, nga oruhai om au poinkakal. Iti nogi nga noroitan sabaagi nontodon do "Hanami" id Jepun.
Sokiro aiso sakura id pomogunan ditiSongkuro tinoronong do ginawo tokou maamaso do timpu mongusak.
Ariwara no Narihira (825880)
Id kotimpuunon, koubasanan nopo diti nga poinrontob kumaa tulun elit Padaha (kuut) Domboyoon (royal), nga au alaid do rinumalad kumaa tulun Samurai om maamaso timpu Edo nogi nga rinumalad kumaa tulun ginumuan. Minananom i Tokogawa Yoshimune do puun sakura sabaagi pongunsub kumaa koubasanan diti. Id siriba puun do sakura, tulun ginumuan nopo nga makan pitangaadau om monginum do sake id karamayan di aramai kopio.
'Shidare-zakura' nopo nga kultivar kumoiso di nosuat id Jepun.
Gama do narait o "weeping cherry" (, shidarizakura) id buuk di sinuat maamaso timpu Heian, iso nopo kultivar miampai ra'an di poinramboi nopo nga Prunus itosakura 'Pendula' (Sidare-zakura), kultivar di bobos nokodori id Jepun. Id timpu Kamakura, soira nokoingkawas o populasi id kabaatan do Kanto, ceri Oshima, mantad Pulou Izu Oshima, tinanggayan kumaa Honshu om tananom do hilo, om noit kawagu kinumaa id Kyoto. Id timpu Muromachi, Tinimungan Sato-zakura nopo nga nakaasil mantad interspesifik hibrid kompleks, noimpohon do ceri Oshima.
Jindai-zakura, puun i kiumul loni kuang 2,000 toun
Prunus itosakura (syn. Prunus subhirtella, Edo higan), spesies tolias, sumuni miampai opian, nga lobi alaid do poimpasi mantad ko' i puun ceri suai om osonong do sumuni kumaa puun di lobi tagayo. Mantad dii, ogumu puun diti di tagayo om alaid poinsuni id Jepun, om puun ceri nopo diolo nga roitan do osundu om nokosiliu do tanda' i papalambang do kuil Shinto, iso kuil Budda om kinoyonon sandad.
Poomitanan di otutunan kopio nopo nga kohompit no Jindai-zakura (~2,000 toun), Usuzumi-zakura (~1,500 toun), om Daigo-zakura (~1,000 toun).
'Kanzan' nopo nga kultivar duo tusak i nowonsoi maamaso timpu Edo. Kiwaa 50 kelopak id tusak diti. 
Id timpu do Edo, mogikaakawo kultivard duo tusak nopo nga winonsoi om tinanom id disan do bawang, id kuil Buddha, id kuil Shinto om nogi id taman daimyo id sorili do kakadayan miagal do Edo, om mogigion id kakadayan dii nopo nga kaanu mogintong do tusak dii. Buuk mantad timpu di nogi nga pinoposuat do lobi ko' 200 kawo do tusak om pinopoilo do ogumu kawo do skura hinonggo otutunan id timpu diti, miagal do 'Kanzan'. Hali pia miagal di, kowoowoyoon nopo diti nga poinrontob no id posorili do kakadayan, om objek kopio do hanami diti id pointongkop pogun nga montok spesies tolias miagal do Prunus jamasakura (Yamazakura) om ceri Oshima, i pinotikid miampai poinralad.
Ceri Yoshino ('Somei-yoshino') nopo nga nakaralad miampai osikap pointongkop do Jepun mantad po di timpu Meiji.
Mantad po timpu Meiji, maamaso pinoburu o Jepun, ceri Yoshino nopo nga nakaralad poingompus do Jepun, om objek nopo hanami montok tulun Jepun nga nokosimban kumaa ceri Yoshino.
Mogikaakawo kultivar suai mantad ko' ceri Yoshina nopo nga tinagad gama do koburuon di osikap kopio id kakadayan, miagal do monginsonong wayaan do waig om pongiduan do taman daimyo. Mananamong kabun Takagi Magoemon om luguan kampung Kohoku Villa Kohoku Village Shimizu Kengo tumongob do kowoowoyoon diti. Mantad di, numaan diolo tamangai o susumuni di moi do amu atagak miampai minananom do puun ceri mantad mogikaakawo kultivar id disan do Bawang Arakawa. Id Kyoto, Sano Toemon XIV, songulun mananamong do kabun, minonimung piipiro kultivar om pinoilang. Kalapas Pisangadan Pogun II, tinungkusan o kultivar diti do Institut Genetik Kabansaan, Taman Simbakuro Talun Tama om Koisaan Tusak Jepun, mantad toun 1960-an om potilombus, ogumu kawo kultivar id gunoon kawagu montok hanami.
Geishas id Sumida poposurung do teh tutumombului hanami, 1954.
Tukadan montok mamagaso ladu daripada bunga (, hana yori dango) popokito do kapangkalan montok kogumuan mogigintong do tusak saku, kirati do tulun ginumuan nopo nga lobi kirahi kumaa taakanon om tiinumon i haro id karamayan hanami lobi ko' mongoi pogintong do tusak dii.
RAta pinolobong id siriba do puun ceri dii! nopo nga boros di otutunan kopio kokomoi do hanami, kalapas do panandatan pongukab id suang do suniba "Under the Cherry Tree" i sinuat di Motojir Kajii di toun 1925.
Lukisan Ukiyo-e mantad do The Tale of Genji, bab ko-20 Hana no En, "Under the Cherry Blossoms", mantad do artis Kunisada (1852)
Piknok Mogintong do Sakura, c. 16241644. Timpu Edo, Kan'ei Era. Ink, wotik om roun amas id kalatas, Brooklyn Museum
Hanami id Osaka. Tongotulun mogintong do sakura miampai sayau, muzik, taakanon om sake. Payanan oitom id wanan nopo nga lalapatan bento ogumu simbau. Hiroshige (1834).
Tongoondu mogintong do sakura id Edo, Toyohara Chikanobu (1894)
Pangalapan sosodopon montok mogintong sakura id Tioyon (palace) Rokuj (Rokuj gosho hanami no yen), mantad di Kunisada (1855)
Blok kayu mantad di Tsukioka Yoshitoshi, siri "Courageous Warriors" ("Yoshitoshi musha burui"), Kur Hangan Minamoto Yoshitsune om Musashib Benkei id susut do puun ceri
Hanami timpu baino
Pinotilombus do tulun Jepun o koubasanan 'hanami', mogitiitimung id honggo-honggo nopo puun kitusak di norubaan. Boribu-ribu tulun nopo nga nokoponu do taman montok papaharo karamayan id siriba do puun-puun kitusak, om haro nogi timpu do karamayan dii koindalan gisom pitanga tuong. Lobi sampapas do kinoyonon id Jepun, tadau-tadau tusak sakura nopo nga korikot id timpu di miagal, maamaso do kotimpuunon sikul om tadau kumalaja kalapas do tadau koundorongon, om mantad di, karamayan nopo di nga insaru ukabon miampai hanami. Koubasan nopo, tulun ginumuan nopo nga rumikot id taman montok mogihum do kinoyonon di bobos tolumis montok mamaramai do hanami miampai tambalut, paganakan om nogi tambalut id iso kinoyonon do kumalaja, miampai piipiro bobog toi ko' piipiro tadau pogulu do ababayan dii. Id kakadayan-kakadayan miagal do Tokyo, karamayan id siriba do sakura nopo nga noubasan do poindalanon id timpu dongotuong. Hanami id timpu do totuong nopo nga lohowon sabaagi do yozakura (, "sakura totuong"). Id kogumuan kinoyonon miagal do Taman Ueno, ogumu tanglung kalatas pinasait montok maganu do yozakura.
Tusak sakura kopogulu nopo nga agaon monikid toun, pogulu diti nopo nga numaan do Agensi Meteorologi Jepun om baino nopo nga agensi swasta, om nintangan diolo miampai osorisid montok mamalan do karamayan hanami tu' tusak sakura nopo nga mungkalad id timpu di oniba, koubasan nopo nga au kolobi do duo minggu. Tusak sakura di bobos tosopung nopo nga mimpuun id pulou subtropika kabaatan Okinawa, om id pulou koibutan Hokkaido nopo nga mungkalad miampai lobi alaid. Id kogumuan do kakadayan tagayo miagal do Tokyo, Kyoto om Osaka, timpu tusak sakura nopo nga lobi kuang id koompokon wulan Gomot om kotimpuunon do wulan Ngiop. Soduontong om suat abal nopo nga tumanud miampai osorisid kokomoi tusak sakuura diti soira mongusak miampai oloyo mantad kabaatan kumaa koibutan. Di toun 2018, tusak diti nopo nga noulud do mungkalad maamaso 21 Gomot id Fukuoka, 27 Gomot id Kyoto om 1 Mikat id Sapporo. Karamayan hanami diti nopo nga koubasan no popohompit do mangaangakan om monginum, miampai mamain om mokinongou do muzik. Piipirp taakanon poinsuai-suai nogi nga potoundaon om akanon maamaso karamayan diti, miagal do dango om bento, om nogi sake, i oubas do inumon sabaagi soboogian mantad do karamayan diti. Maamaso di toun 2020, ababayan do koubasanan sakura diti nopo nga au pinaharo om tutumombului nopo nga au kaanu rumikot id Jepun gama do pandemik COVID-19. Tadau koompokon montok poungkalad o tusak di toun 2021 id Kyoto nopo nga 26 Gomot, bobos tosopung mantad kinoonuan do rikud kotimpuunon di toun 812. Kinoompokon do minungkalad diti nopo nga nokosopung mantad po di 1880, miagal do kosimbanon timpu gama do kosimbanon iklim.
Mogintong do sakura, Tioyon (palace) Htimoti, 2009
Hanami mantad do "Tunnel" id Japan Mint id Osaka, 2016
Hanami id Taman Maruyama id tolikud do Kuil Yakasa id Kyoto, 2014
Karamayan hanami poingompus do Bawang Kamo, 2005
Pangagaan tusak montok toun 2006, miampai tadauwulan pangagaan tusak. Numbul dau nopo nga montok tadawulan (3.22 nopo nga 22 Gomot) om "dumbangan tusak sakura" mamanau mantad kabaatan kumaa koibutan.
Koleksi mogikaakawo wotik montok taakanon di oomis om opoto montok kokoton id pialatan do monginum do sake, maamaso mogintong do tusak sakura.
Chidorigafuchi, Tokyo
Hanami id Taman Ueno
Hanami id Parc de Sceaux, Hauts-de-Seine
Labus do Jepun
Karamayan di kopiagal id Taiwan, Korea, Filipina om China.
America Koibutan
Mirika Sompuu
Festival Sakura Sompomogunan id Macon, Georgia, Mirika Sompuu
Id Mirika Sompuu, hanami nogi nga otutunan no kopio. Di toun 1912, minanahak o Jepun do 3,000 puun sakura sabaagi tutungkap kumaa Mirika Sompuu sabaagi mamarayou do piombolutan diolo. Tinanom o puun sakura diti id Washington, D.C., om lobi kuang 3,800 puun sakura tinahak kawagu di toun 1965. Puun sakura diti nokotimpuun no do otutunan kopio sabaagi pamagayat do tutumombului, om monikid toun, Karamayan Sakura Sompomogunan pohoroon soira mungkalad o tusak diti id kotimpuunon do timpu mongusak.
Id Macon, Georgia, karamayan sakura nopo nga lohowon sabaagi Karamayan Sakura Sompomogunan om ramayon ontok monikid timpu mongusak. Macon nopo nga otutunan sabaagi Kinoyonon Sakura id POmogunan, tu' kiwaa 300,000 puun sakura poinsuni hilo.
Id Brooklyn, New York, Sakura Tounan Matsuri Karamayan Sakura nopo nga poindalanon antakan wulan Mikat, id Taman Botanikal Brooklyn. Karamayan nopo diti nga ramayon mantad po di 1981, om taman nopo diti nga bobos otutunan kopio montok pamagayat tutumombului. Karamayan di miagal nogi nga poindalon id Philadelphia om kinoyonon suai id Mirika Sompuu.
Koleksi sakura suai i otutunan kopio id Mirika Sompuu nopo nga id Rapang Taman Brook id Newark, hinonggo lobi ko' 5,000 puun sakura miampai 18 kawo i nakaanu do minamagayat do 10,000 tutumombului montok sangadau maamaso Karamayan Sakura tounan.
Kanada
Id Toronto, Kanada ramayon o Hanami id kogumuan taman id kakadayan maamaso koompokon do wulan Ngiop, gama do iklim tosogit id kakadayan diti. Lobi kuang 50 puun Yoshino Sakura pinatahak id kakadayan diti sabaagi panakatanda' do piombolutan sompomogunan, om niat di tosonong do rurumikot mantad Jepun. This article may be confusing or unclear to readers. Please help clarify the article. There might be a discussion about this on the talk page. (Magus 2022) (Learn how and when to remove this message) Taman High, walai montok koleksi sakura di bobos apagon id kakadayan, minonompon do wayaan kumaa korita moi do kaanu mogintong sakura maamaso timpu mungkalad.
Vancouver nopo nga haro lobi ko' 40,000 do puun sakura miampai mogisuusuai o kawo. Taman Ratu Elizabeth nopo nga kinoyonon di otutunan kopio montok mogintong do puun sakura.
Eropah
Sakura id Kirsikkapuisto id Helsinki, Finland
Id Rom, id Itali, ramayon o hanami, hinonggo ogumu puun sakura tinahak do Jepun maamaso di toun 1959.
Id Stockholm nopo nga sabaagi karamayan tounan i pohoroon id Kungstrdgrden. Hinonggo ogumu tulun mamaramai do hanami.
Paris nopo nga haro piipiro kopokitanan di olumis kopio kokomoi do puun sakura id Taman Trocadero, Jardin des Plantes, Parc de Sceaux, om ogumu po kinoyonon suai.
Maamaso do pandemik COVID-19 id England, National Trust pinopotimpuun do kempen #BloosomWatch. Idio nopo diti nga nokoimbulai mantad do karamayan tusak sakura Jepun. Iti nopo nga mongunsub do tulun ginumuan montok popoilang do gambal tusak kumoiso maamaso mimpanau id timpu poinguung.
Hanaya Yohei (17991858) nopo nga songulun i minongukab do restoran om mogogonsok Jepun i miampai umum nopo nga roiton sabaagi minomonsoi sushi nigiri woyo Tokyo (Edomaezushi) id kolimpupuson do timpu Edo. Roiton nogi isido sabaagi minomonsoi sushi nokoburu i noiktiraf do pointongkop pomogunan.
Koposion
Nosusu i Hanaya id Reiganjima, Edo (baino nopo nga otutunan sabaagi Shinkawa, Tokyo). Di toun1810, minongukab isio do restoran sushi, Hanaya, id Honjo, Edo (timpu baino nopo nga Honjo, Tokyo).
Minomonsoi i Hanaya do kawo wagu montok sushi, nigirizushi, i suusuai mantad ko' oshizushi di haro mantad, id kotimpuunon do timpu Bunsei (1818-1830).
Sushi id timpu diti nopo nga winonsoi mantad sada wagu naanu mantad Teluk Tokyo. Iti nopo nga mangada do roromu di otutunan id timpu dinondo miagal do tontolu salmon. Hali pia Tokyo nopo nga kakadayan id disan rahat, koumoligan do taakanon nopo nga kakal kasari do katangaban pogulu nowonsoi o kaban posogitan. Montok mongilag do orumbak, okuri onsokon di Hanaya toi ko' ralatan o sada miampai kisap toi ko' cuka. Orotian i sokiro tulun ginumuan nopo nga au orohian do daging tian do tuna i kilunok tu' oruhai do apasa. Perapon di Janaya o daging taragang miampai aiso lunok momoguno do kisap. Kalapas di, posurungon disio o tonsi sada di pinigis miampai takano kicuka kisaiz tagayo tumanud do standard timpu baino. Misuai kopio o sushi timpu disio miampai do stereotaip "sada mata" timpu baino.
Napatai i Hanaya di toun 1858 maamaso umul do 60 toun.
Nansakan di Hanaya nopo nga mantad do kowoowoyoon mangakan-ngakan id Jepun antakan do timpu di. Id toun-toun kotimpuunon, songulun chef nopo nga momonsoi sushi sabaagi sambilan. Om mantad di, nokoimbulai o kadai sushi di omura. Kalapas nantaban do kolunduan o kadai taakanon diti, restoran sushi nopo nga nosiliu sabaagi restoran tapangkal.
Hannah Delisha (nosusu Hannah Adlina Blackburne Birch; ontok 27 Gumas 1996) nopo nga songulun mimingkono, susuminding, model om momuruan ababayan Singapura. Minongimpuun isido gama sabaagi puru tinimungan Delisha, om sumusuhut nokoimbulai id piipiro drama soduontong pinalabus do MediaCorp Suria. Mimpuun isido ointutunan id Malaysia maya drama adaptasi novel Mencintaimu Mr. Photographer. 
Koposion Pogulu
Nosusu i Hannah ontok 27 Gumas 1996 sabaagi Hannah Adlina Blackburne Birch. isido nopo nga tanak di Peter Blackburne Birch mantad England om Noor Ashikin Ahmad mantad Singapura.Tama nopo dau nga songulun susuminding era 1980-an.
Gama
Hannah nopo nga bagas puru tinimungan duo Delisha, miampai di Mia Delisha. Minapaasil yolo sinding kiuhu "Retak" om kalapas nosiliu susuminding solo ontok toun 2015, minapaasil isido single koiso kiuhu "Gaa'". "Gaa'" nopo nga sinding sinupu di Akir om Frozen mantad tinimungan Hyper Act. Ontok toun 2017, minapalabus isido single koduo, "Esok Masih Ada" ii sinupu nogi di Akir om Frozen mantad tinimungan Hyperact. Ontok toun 2018, minapalabus isido single kotolu, "Tak Perlu Kata Apa-Apa".
Suai ko kikabaalan modsinding sinding Tabai, abaal nogi i Hannah do lobi mantad hopod sinding mogisuusuai boros miagal do sinding Hindi, Jepun, Arab, Sepanyol om Cina i pininsingilaan dau tumanud taang totus ponudukan tama disido, susuminding tontok 80-an, Noor Ashikin Ahmad i lobi ointutunan sabaagi 'Kakcik Wujud' gama minapaasil piipiro CD om DVD ekspedisi realiti paranormal miampai puru ngaawi do krew Wujud.
Nokoumbal nogi i Hannah mingkono id suang drama Mediacorp Suria miagal do Farhana, Kemelut, Kathy Gerenti om Bingit id nombo maya drama Farhana nopo nga kumoinsan nogi disido minsingkono id soduontong. Ontok toun 2017, nakaanu isido gaa Personaliti Wanita Paling Popular id Pesta Perdana Singapura ko-14 id nombo naala dau o mimingkono tondu suai id suang kategori di miagal kaampai no i Nurul Aini, Izyan Mellyna, Lydia Asyiqin om Sheryn Aisiqa sundung poinsuang isido id gana pinsingkanaan tempatan Tabai Singapura doid timpu oniba ii no sontoun no om lobi. Isido nopo nga songulun di bobos omulok mantad di nakalantoi ngaawi id suang kategori dii i nakaanu gaa ontok umul 20 umul.
Hannah Yeoh Tseow Suan nopo nga' songulun puruan politik Malaysia om Panalad Sukan Youth id suang Tupakat Lansan (PH) id siriba Perdana Panalad Anwar Ibrahim mantad Momuhau 2022. Mantad dii, koumbal isido momuru sabaagi Timbalan Panalad Pembangunan Wanita, Keluarga dan Masyarakat id suang Tupakat Lansan Pentadbiran (PH) id siriba bagas Perdana Panalad Mahathir Mohamad om bagas Panalad Wan Azizah Wan Ismail mantad madas 2018 gisom korutuman pentadbiran PH ontok mansak 2020. Koumbal nogi isido momuru sabaagi puru Parlimen (MP) Segambut mantad Mikat 2018. Sumusuhut, koumbal nogi' isido momuru sabaagi Speaker Dewan Undangan Damung Selangor ko-10 mantad Mahas 2013 gisom Ngiop 2018 om puru Dewan Undangan Damung (MLA) Selangor montok Subang Jaya mantad Gomot 2008 gisom Mikat 2018. Isido nopo nga' songulun Simpung Tindakan Demokratik (DAP), om simpung komponen Kolunduan Perpaduan pimpinan PH. Koumbal nogi' isido momuru sabaagi Penolong Setiausaha Publisiti Kebangsaan DAP mantad Gomot 2022.
Nosusu id Subang Jaya, nokoumbal i Yeoh sinumikul id SK Seri Subang Jaya, SK SS19 om SMK Subang Utama, kalapas di minongoput isido sinikulan id University of Tasmania, Australia ontok toun 1998 om nakaanu ijazah undang-undangontok toun 2001. Nookunan isido sabaagi luyar do Badan Peguam Malaysia ontok wulan Milatok 2003, om sumusuhut nakaanu kookunan mantad Padaha (kuut) Agung Tasmania kalapas nakaanu Certificate of Legal Practice (Sijil Praktik Guaman) id Tasmania. Momuru i sabaagi luyar id Petaling Jaya solinaid tolu toun pogulu minundaliu id syarikat kotoinaan ababayan ontok toun 2006.
Nounsub di Edward Ling, tambalut dau sumikul, montok mampayat gana politik, koduo-duo diolo minampayat do Simpung Tindakan Demokratik (DAP) Cawangan Damansara ontok di koowion toun 2006. Minomili i Yeoh do mampayat DAP sundung do simpung nopo dii nga gugumaga' tu kipomusarahan isido do simpung politik nopo dii nga i bobos do tekal, mulong insaru mongoris o Akta Keselamatan Dalam Damung do momuruan dau i papasaga kapamagakaman miapai aiso no milo poboroson.
Hannah Yeoh id suang iso carama mongobi DAP
Minomit di Tony Pua, Ponorikohon Cawangan Damansara, i minidu mantad buruon montok mampayat DAP miampai poimponu timpu, minomit i Yeoh di Pua om minidu mantad buruob pogulu pilihan raya umum ontok wulan Gomot 2008 montok popoindalan tonggungan miampai poimponu sabaagi songulun puru politik. 
Id suang pilihan raya dii, monongkiala i Yeoh montok timpohon Ahli Dewan Undangan Damung id koiyonon pilihan raya Subang Jaya, iso kubu Barisan Nasional, om nakalantoi miampai majoriti soginumu 13,851. Mantad dii, Ling sabaagi monoina kimpin siniliu sabaagi setiausaha politik montok di Yeoh.
Yang Hormat Dato'Gerald Hans IsaacDIMPIsaac id MeleTOP ontok 2016KinosusuonGerald Hans Isaac (1971-08-20) 20 Magus 1971 (umul53)Johor Lama, Johor, MalaysiaSinikulanSt. John's Institution, Kuala Lumpur, MalaysiaKalajaMimingkonoproducerdirectorTounmimparagat19952021 (sabaagi mimingkono)2020dinondo (sabaagi puru politik)MolohingEdward Anthony Gerald Isaac (tapa)Carmina Anciano Isaac (tama)Chairman of National Film Development Corporation Malaysia (FINAS)Dalam jawatan10 April 2019 22 May 2020Preceded bySamsuni Mohd NorSucceeded byZakaria Abdul Hamid
Dato' Gerald Hans Isaac (nosusu ontok 20 Magus 1971) nopo nga songulun mimimingkono, penerbit, popolombus ababayan, monunuat om nogi pengarah filim Malaysia. Koumbal nogi isio nosiliu songulun model.
Koposion gulu
Nosusu i Hans ontok do 20 Magus 1971 id Hospital Tagayo Sultanah Aminah id Johor Bahru mantad do molohing dau i Carmina Isaac om Edward Anthony Gerald Isaac. Paganakan di Carmina nopo nga kiraha do paranakan Filipina-Sepanyol, ii manarampas do Orkestra Simfoni Singapura om tapa dau nopo nga kiraha do paranakan India-Serani-Jerman, Gerald Edward Isaac, songulun luguan pangkalan tentera laut KD Malaya id soborong Tambak JohorSingapura.
Tuminimporon o paganakan di Isaac id Johor solinaid walu toun pogulu minundaliu hilo pangkalan KD Sri Rejang id Sibu, Sarawak. Minundaliu yolo kinumaa Kuala Lumpur ontok di kiikiro walu gisom siam toun di Hans soira nosiliu o tapa dau mongunguhup poimbida do Yang Di-Pertuan Agong id Tioyon (palace) Negara gisom kinoowion pakalajaan. Id kakadayan dii nogi do nokotorimo isio ponudukan id Institusi St. John
Hans nopo nga songulun pengarah urusan om pengarah kreatif syarikat dau, Tall Order Productions Sdn Bhd, iso syarikat produksi filim om ababayan soduontong.
Gama
Minongimpuun i Hans do gama pinsingkanaan ontok 1995, di 22 nogi toun maya filim Ringgit Kasorrga i pinosolimbou duo toun sumusuhut. Ontok 1997, mininsingkono isio miampai Ratu Rock pogun, Ella id suang filim Hanya Kawan ponuhuan di Harith Iskander.
Ontok Gomot 2004, minongigit i Hans do kono sabaagi Roy, songulun monunupu perisian komputer om mongungumang id suang dalam filim koiso ponuhuan di Afdlin Shauki, Buli i popokito puruan mimingkono ii no Afdlin, AC Mizal, Nasha Aziz, Ako Mustapha, om ogumu po. Minongigit kawagu isio kono id suang sekuel filim diti, Buli Balik (2006). 
Minopotiombus kawagu i Hans do piuhupan miampai di Afdlin maya filim Baik Punya Cilok (2005) i i pinsingkanaan nogi di AC Mizal, Awie, Harun Salim Bachik, Ida Nerina om Harith Iskander. Nokoimpuun gama disio sabaagi monunuhu (pengarah) ontok 2008 maya filim Cuci pinalabus syarikat dau, Tall Order Productions om sinakadai do Tune Group. Kopihondot nogi toun dii, minsingkono isio miampai Natasha Hudson, Christian Sugiono om Titi Kamal id suang filim piuhupan do Malaysia om Indonesia, Tipu Kanan Tipu Kiri.
Happy Salma (nosusu ontok 4 Milatok 1980) nopo nga songulun mimingkono Indonesia, papalabus (penerbit teater) om mongingindapu do jewelry. Isido nopo nga songulun mantad tulun bobos kirahung id Asia, tumanud do Tatler Malaysia ontok 2020.
HariraHariraTypeSoupRegion or stateAlgeriaMoroccoMain ingredientsFlour, tomatoes, lentils, chickpeas, onions, rice or vermicelli, meat (beef, lamb, or chicken), olive oil Media: Harira
Harira ( , al-arra) nopo nga sup tradisional Afrika Utara i potoundaon id Morocco om Algeria.
Harira Algeria nopo nga misuai mantad harira Morocco tu harira nopo nga aiso o kasang dal. Ointutunan ii sabaagi taakanon pongukab nga akanon nogi sabaagi snek agaan. Kiwaa ogumu variasi, om kogumuan nopo dii nga posurungon ontok wulan Ramadan, sundung milo potoundaon poingompus toun.
Ii nogi nga soboogian mantad nansakan Maghrebi, id nombo poruhangon o jus lemon om tontolu montok poposotol roso do sup.
Tumanud do nawayaan taakanon Yahudi Gil Marks, tadon nopo do Harira nga hilo id Morocco. Ngaran nopo dii nga naanu mantad hogot Parsi om Arab montok sutera, harir, i sumuku do tekstur taakanon diti. Miagal do tulun Silam Morocco i mangakan sup diti sabaagi taakanon iftar, mangakan nogi o tulun Yahudi Maghribi do taakanon diti ontok timpu mogkodos hiza Yom Kippur.
Posurungon o samangkuk harira id Casablanca
Resepi impohon nopo do Harira nga mantad kakamot id siriba om mogisuusuai kanto tumanud kinoyonon:
Tadouira - linongot pamakat i winonsoi mantad tapung om waig, om sumoonu pes tambatus id suang tin, i poruhangon ontok kolimpupuson proses mogonsok.
Tambatus om pes tambatus
Takano toi ko' vermicelli i tinipu
Okuri tonsi (sapi, kambing toi ko' manuk)
Sonsudu toi ko' duo sudu do tumau zaitun.
Stok, koubasanan mantad tonsi kambing. kuaan perisa momoguno kayu oomis, layo, kunit toi ko kakamot pomowotik suai miagal do saffron, om herba miagal do cilantro om pasli.
Poruhangon nogi jus lemon hiza posurungon. Lobi opoto o taakanon diti sokiro pologoson do osuaban pogulu akanon.
Koubasanan nopo nga posurungon ii miampai tontolu tinanok i kinuaan do silaon om jintan, kurma om tua'ua' kaanangan miagal do tua' ara, toomis do gula pomosuon om mogisuusuai ruti poimbida inonsoi sondii toi ko' lempeng.
Henry Johnson (18 Mikat 1819 - c. Milau 1891), lobi ointutunan maya alias dau Harry Power nopo nga songulun banduan nosusu id Ireland i nosiliu do bushranger id Australia. Mantad toun 1869 gisom 1870, kinoruhang isio di Ned Kelly i omulok, i sumusuhut nosiliu do bushranger di bobos nointutunan id Australia.
Koposion gulu
Henry Johnson, ointutunan nogi sabaagi Harry Power nopo nga nosusu id Waterford, Ireland ontok 18 Mikat 1819 om suminukod id Ashton-under-Lyne, Lancashire, England. Ontok hopod om onom toun o umul dau, pinointutun isio di tapa dau do pamadagangan pelana. Sumusuhut minampayat isio do momuumutanom id suang kobolingkaangan diolo miampai do soudor British. Ontok dii no nakaanu isio do ganit gayang id turos dau, i pinointalang id rikud pulis Victoria sabaagi, "Pilat id sawat do kudou wanan, pilat id pingas wanan".
Pamagakaman kuasa', 1870
Noilaan do kinasalaan dau ontok 31 Magus 1840 id Salford, Lancashire om noonuan do ukum padsakayan solinaid do turu toun kumaa id Australia tu minanakau isio kekang om pelana, id siriba ngaran Henry Johnson, om mongigit do ngaran dii gisom nosiliu isio kusai ticket-of-leave.
Pinalabus isio ontok toun 1848 om minundaliu kuminaa id Sydney. Dinondo momolohou isio do tinan dau sondii sabaagi Harry Power.
Nokohompit i Power do papanau sapi id pointongkop Victoria om New South Wales, om sumusuhut minampayat do simpung Kapten Denman do mongukab om momutul do trek momoting do konuluhon. Id suang piipiro toun, nosiliu isio do bushman di abantug, i koilo do osomok no tikid watu id pogun diti. Solinaid diti, poimpasi isio koposion di olinuud, minantamong nogi isio do natad kuda id Geelong, ii nopo kaka nga pamalahawan di pantangon. Nokosimban o buruon dau di poinggonop sabap do iso kinaantakan. Papanau isio do iso kuda dau sondii minsomok do Sandhurst soira haro duo soudor Jerman di nauk i monongkiboros dau. "Pakadada oku minamanau", ka di Power, "soira tuminuhun o duo soudor dii, minggiak yolo. Nokokito oku yolo do nauk, om suminunsuri oku id disan nga minonuhu yolo doho do mundorong. 'Isai sanganu kuda dilo?' ka di songulun. 'Au,' kangku, tu au oku orohian do Jerman. 'Otumbayaan oku pinanakau nu ilo kuda,' ka di tiso.' 'Mongudut ko,' kangku. 'Nuru do tumanud ko dahai,' ka di tiso. 'Mada oku,' kangku do otukanan no. Ontok timpu dii, pinoposoliwan do iso mantad diolo do gayang dau om minomboros do mononsog isio doho. 'Au milo,' kangku. Minanangod yau doho, om nokosiwat oku do poposoliwan revolver ku, au nopo nga natarab oku no. 'Tinimbak ku isio, om haro kawagu songulun kusai ruminikot om minonimbak id ponong doho, om notutudan tokuri o kot ku mantad do sindata dau dii. Tinimbak ku isio om minogidu oku miampai kuda. Nung abaal oku nopo, mongoi oku id balai pulis di osomok om mangakun do kinasalaan ku. Nga norosian oku, mantad dii minomoting oku do jajahan, kipomusarahan do mongoi om mion id New South Wales gisom otingkod o kakasahan dii. Minundorong oku id Murray. Au oku minogolim do ngaran ku om au oku sumaap. Ginakom oku diolo om noowit minongoi Melbourne, om nakaanu oku do 10 toun. Amu adalaan do nosindualan o tongokusai dii, om nokointalang nogi do aiso sabap diolo do manalob doho, au nopo nga lobi ogumu o aanu ku."
Kalapas do kinolobuson dau ontok 1885, kuminaraja i Power id bagas do Prison Hulk Success soira nosiliu ii do kapal muzium
Kalapas do popoindalan ukuman solinaid onom toun, pinalabus isio toi ko' minogidu isio. Tinolungku kawagu isio ontok 1864 tu minanakau kuda.
Minogidu mantad Tolungku Pentridge ontok 1869, Power i kiumul do 50 toun minundaliu kumaa mananakau id dalan om nointutunan sabaagi do bushranger. Patahakon o pongumpau soginumu 500 montok pamagakaman dau (ginumu tusin di akawas o gatang ontok timpu dii). Haro minoboros do maamaso mananakau i Power haro iso mongunguhup tomulok dau i manamong do kuda-kuda dii. Suspek nopo nga i Ned Kelly i ontok dii nopo nga kiumul do 16 toun. Nagakom i Power ontok 5 Mahas 1870. Otumbayaan i Power do minongudut i Ned Kelly dau, nagakom isio maamaso poingodop id suang iso sulap id Glenmore Run i noiyanan do paganakan Quinn, ii nopo nga taki om todu om nogi mamai di Ned Kelly.
Koposion sumusuhut
Amu pinalabus i Power mantad tolungku gisom 9 Mansak 1885, kiumul 66. Solinaid do piipiro timpu, poingkaraja isio id bagas kapal tolungku Success, hinonggo koumbal isio popoindalan ukuman, om ontok dii nosiliu no do iso muzium. Ontok wulan Milau 1891, naratu i Harry Power id Bawang Murray om nolondod maamaso magapon id Swan Hill, Victoria.
Kokitanan mantad kinoyonon panamangan di Power.
Reserve Kinoyonon Panamangan Power i minsomok do Whitfield, Victoria nopo nga pinungaranan mantad do Harry Power.
Pinointalang o piromutan di Power miampai di Kelly id suang siri mini 1980 The Last Outlaw, hinonggo i Gerald Kennedy sabaagi di Power. Pinointalang nogi o piromutan diti id suang novel bontugan Booker Prize sinupu di Peter Carey, True History of the Kelly Gang. Id suang adaptasi novel dii, i Rusell Crowe nopo nga sabaagi di Power, miampai di Orlando Schwerdt sabaagi Ned Kelly di omulok.
Harun Durabi nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Bengkoka mantad di 2020.
Harvard nopo nga iso universiti toi ko' sisikulan takawas swasta id Cambridge (suai po mantad universiti Cambridge), Massachussetts, Mirika Sompuu om poinsuang nogi do tinimungan Ivy League.
Pinoingkakat o Universiti diti ontok 8 Manom ontok toun 1636 om nogi iso universiti di otuo' id Mirika Sompuu. Pogulu, pinungaranan o universiti diti sabaagi New college nga pinosiliu kaagu Harvard College montok mamantang John Harvard sabaagi panakadai di ogumu minonguhup kinoburuon universiti diti om nogi songulun alumni id kinoyonon dii.
Hatshepsut (somonu ijaon nogi sabaagi Hatchepsut di kirati Wanita Bangsawan Terulung) nopo nga firaun kolimo mantad Dinasti ko-18 id Mesir Purba. Tongo Egiptologi nokoboros do yau nopo nga sabaagi iso mantad firaun tondu di bobos nakalantoi id Mesir, di momorinta bobos alaid mantad boyoon tondu suai id suang nunu nopo dinasti poinsandad.
Hawaii nopo nga iso pogun poinsuang do Mirika Sompuu. Poingiliu o kopulouan Hawaai diti id gugusan kopulouan id tanga do rahat Pasifik, ponong Kotonobon (kotonobon daya) do bonua Mirika Sompuu, ponong Kosilahon (silaubaat) Jepun om ponong kosilahon rahat Australia. Notorimo o pogun diti do sinumuang do A.S ontok 21 Magus 1959. Toud kotoinaan Hawaii nopo nga Honolulu i poingiliu id pulou Okinahu.
Nur Hazwani Afiqah Helmi (nosusu ontok 29 Milatok 1997) nopo nga susuminding, monunupu sinding, momuruan ababayan TV, model, om aktivis koulunan Malaysia. Ointutunan sabaagi Beatboxer Muslimah, minimpuun isido monuat sinding ontok di 13 o toun. Karya koiso disido kiuhu "Jom Zikir" i sinuat sondii id suang album taka dau, Heliza Helmi #JOM ontok toun 2013. Minongimpuun isido gama id gana pomolihis di omulok po, om ointutunan sabaagi iso mantad komposer bobos omulok ontok timpu dii. Isido miampai di taka dau (The Helmis) nopo nga nakalantoi id taang kaapat Astro Oasis, "Gema Gegar Vaganza" musim 2 ontok 2018.
Nosusu i Hazwani id Kuala Terengganu, Terengganu om tanak tohuri mantad apat mogiobpinai. Molohing nopo dau nga songulun upisor pulis mantad Kuala Kangsar, Perak ii no Helmi Mohd Hasbi om sawo, Latifah Muhammad mantad Terengganu.
Pinagayo i Hazwani id Tawau, Sabah gama buruon do tapa disido hilo solinaid 11 toun mantad di 3 gisom 14 toun, ii o mantad toun 2000 gisom 2011. Nokosikul isidu id Pra-sikul Silam id Tawau mantad toun 2000 gisom 2003. Sumusuhut, minongoput i Hazwani sikul tosiriba hilo SK Holy Trinity om Sikul Islamiah Tawau mantad toun 2004 gisom 2009. Pinotilombus disido ponudukan pintangaan id SMK Tawau ontok toun 2010 om sumusuhut minundaliu hilo Kuala Lumpur, duo toun sumusuhut ontok 2012 montok mongoput om maganu panaasan Penilaian Menengah Rendah (PMR) do hilo. Nakaawi isido sikul id SMK Perimbun, Cheras om haro koinganan kumaraja sabaagi mongunguhup sosondii om koumbal manahak carama motivasi di 16 nogi toun. Mimpuun isido mampayat ogumu misi koulunan kalapas nakaawi panaasan Sijil Pelajaran Malaysia (SPM) ontok toun 2014.
Sundung do insaru atangkangau miampai mogisuusuai ababayan sundung omulok po, aparagat nogi isido miampai kalab om pialaan hiza hilo id universiti. Nokoumbal isido nosiliu mokikinobos tondu koiso i momuruan pambasaan Baiah montok oinsanan mokikinobos i kosusuang doid Asasi UIA, Pj. Suai ko ii, nokoumbal isido mongobi universiti dau doid pialaan nasyid taang ASEAN. 
Nakaawi i Hazwani ponginabasan Ijazah Sarjana Muda id suang gana Psikologi miampai karayahan id UIA ontok toun 2022 kalapas nokouli isido mantad minopoindalan ibadah haji ontok wulan Magus 2022.
Helen Adams Keller (27 Mahas 1880  1 Mahas 1968) nopo nga songulun monunuat, aktivis politik om lungkitas mantad Mirika Sompuu. Yau nopo nga tulun di amu korongou om amu kokito di koiso do nakaanu pongiaan seni id taang sarjana.
Insaru i Keller tumombului id mogisuusuai kinoyonon om agaras kopio popolombus perjuangan sosial om nogi manahak ponudukan kumaa tulun ginumuan kokomoi kopurimanan kumaa tinimungan Tunakerna. Minopoindalan isido kimpin montok tunud mengundi tondu, tunud kukumaraja, Sosialisme, antimilitarisme, om suusuai po.
Nosusu i Nur Heliza Helmi ontok di 3 Mansak 1986 om monongkibai id Akademi Fantasia Musim ko-5. Nosusu isido id Kuala Terengganu, Terengganu. Kiwaa piipiro pakalajaan dau om ii nopo nga susuminding, model, mananahak booboroson, abaal id gana motivasi, aktivis koulunan om mimingkono.
Isido nopo nga songulun di osuau om kiwaa ogumu tambalut. Silihon disido o piombolutan sabaagi do ponguhup montok popoilang toilaan. Poilangon disido i nawaawayaan dau kumaa tangatambalut dau sabaagi tadon toilaan di kiguno.
Mantad dilo, minaganu isido do gana ponudukan (Simbakuro, Biologi om Kimia) id Universiti Malaysia Sabah, Kota Kinabalu. Naawi disido o ponginabasan ontok toun 2010 om nakaanu do Ijazah Sarjana Muda.
Hendrus Anding nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Tandek mantad di 2020.
Henry Alfred Kissinger nopo nga songulun diplomat om puru simbakuro politik Mirika Sompuu ii sumaan sabaagi do Setiausaha Pogun om Momilin do Koumoligan pogun A.S id siriba pomorintaan koduo presiden Richard Nixon om Gerald Ford. 
Paganakan disio nopo nga koworisan Yahudi ii minogidu mantad do pomorintaan Jerman Nazi ontok toun 1983. Isio nopo nga nosiliu do Momilin Koumoligon Pogun ontok toun 1969 om nogi Setiausaha Pogun A.S ontok toun 1973. Noonuan o gaa ii Kissinger sabaagi Wawa Kotoronongon Nobel id toun 1973 montok nimaan poimponu kontroversi id mogibooboros kokomoi gencatan senjata id Vietnam miampai duo komiti ii luminabus sabaagi tanda protes.
Herlin Pirena (nosusu ontok 27 Madas 1956) nopo nga songulun modsisinding sinding rohani Indonesia. Nointutunan isido sabaagi trade mark album-album sinding Kidung Jemaat (KJ), Nyanyikanlah Kidung Baru (NKB), om kidung rohani di suai hilo id Indonesia. Kouyuuyuo' panambayangan Kristian Indonesia di oubas do genre sinding KJ om NKB nga nakatanud do minombontuk di Herlin Pirena sumiliu songulun modsisinding i orohian kopio suminding sinding panambayangan (ponimungan).
Gisom do dinondo nga produktif kasari i herlin Pirena. Nakapalabus no isido piipiro nohopod album religi toi ko' ugama. Wokon nopo di album disido nga doid Boros Mandarin. Okon nopo ko ii, insaru nogi isido aalap doid 'pelayanan' id mogisuusuai o panambayangan.
Nokoumbal nogi i Herlin Pirena minongimpuun goos restoren Dapur Mama Herlin Pirena, hilo id Mall WTC Serpong, Tangerang Selatan ontok toun 2004 gisom 2009. Babaino diti, minaganu i Herlin Pirena kootuson do mundaliu, om kumalaja ('berkarya') miampai poimponu id Ladang Tuhan.
Hero Remaja nopo nga iso piboi'an ikon komulakan Malaysia i pinaanjul do Majalah Remaja i pinalabus do tinimungan Karangkraf. Koubasanan nopo nga pisowoli-wolionon o piboi'an diti miampai piboi'an Dewi Remaja. Roinsanan maamampayat maan tahango tumanud kouros-uroso' om kadarakasan sondii doid mogisuusuai o aspek. Sumuku nopo do piboi'an timpu dinondo, maamampayat nuru do minsingkono om popokito kotumbayaan tinan mooi kalantoi.
Kiwaa piipiro ngaran-ngaran selebriti i nolodi maya piboi'an diti miagal do i Azhar Sulaiman, Sidi Oraza, Badrul Muhayat, Esma Daniel, Norman Hakim, Eizlan Yusof, Zed Zaidi, Kamal Adli, Fizo Omar, Fattah Amin, Syafiq Kyle om Saharul Ridzwan.
Hinamun nopo nga kiharo mantad piipiro tinimungan alga mogikaakawo cellular: alga merah, alga hijau, om alga gulupak (brown algae). Nokuro tu kiharo tolu tinimungan ditti au monindu sabaagi moyang i mogikaakawo cellular i poinggonop, hinamun nopo nga iso tinimungan parafiletik.
Hinamun nointutunan mibagal poinggonop sabaagi do kosunion, nga koilaan biologi au poninduan miagal dilo. Id suang biologi oinsanai kosunion di totopot nopo nga mantad pomogunan kosunion. Hinamun au minog do maan piradan miampai sakot rahat i nopo nga kosunion poring , nga koilaan ahli fikologi loobi orohian momoguno terma "alga marin".
Sidsorili hinamun didominasikan do duo kosukupan poinsorili i pointantu. Diti nopo nga kinoulaion rahat (toi ko' ongkuri-kurian waig olobou toi ko olitok) om kosukupan babang i kabagal kumaa dimpoton fotosintesis. Hinamun poinggonop kopio id zon litoral om suang zon dilo loobi asaru id disan rahat poinwatu mantad id togis toi ko' shingle. Nic ekologikal ginuno do hinamun kiharo do ginayo i alaab om poingayo koiyonon. Id suang do piipiro boogian id pomogunan diti, koiyonon i kikuasaon do hianmun nopo nga litoral milo rumalad gisom piipiro batu nautika kinosoduon dau mantad disan do rahat. Sabab orontobon suang piipiro kes nopo nga kokomi ontok kinowulaion do silau tadau i apatong ontok monguhup do karalano fotosintesis ilo hinamun.
Hinamun ginuno mibagal poinhali sabaagi taakanon do tulun ginumuon di poingiyon id disan do rahat, poomitanan China, Jepun, Korea, Taiwan, om Vietnam, okon ko nga id Indonesia, Peru, Canadian Maritimes, Scandinavia, Ireland, Wales, Philippines, om Scotland, id koginumuan koiyonon suai. Poomitanan, Porphyra nopo nga isoiso alga merah i ginuno id Wales ontok momonsoi laverbread. 
Id Asia, nori nopo nga taakanon kiharo mantad helaian Porphyra arasak om ginuno suang sup toi ko' ontok momolopot sushi. Chondrus crispus (loobi poinggonop pangarait sabaagi Irish moss toi ko' carrageenan moss) nopo nga alga merah iso kawagu ginuno id suang mamasil piipiro kakamot pomoruhang taakanon, kopiagal miampai Kappaphycus om mogikaakawo hinamun gigartinoid. Laverbread maan wonsoyo mantad oat om laver hinamun nopo nga iso taakanon bontugan id Wales.
Hinamun nga maan tuaoion montok ekstrak alginate, mo'oi om carrageenan. A'asill jeli timungan nointutunan sabaagi hidrokoloid toi ko' fikokoloid (phycocolloid); kakamot diti sumiliu oponsol id suang do industri pengeluaran taakanon sabaagi nahan penambah. sabab kowoowoyon kelikatan, kerentanan monimung waig, emulsi om ciri fizik suai. Montok do ginuno suang kogumuan mogisuusuai bansa taakanon kaampai konfeksi, daging om produk makanan, pencuci mulut om minuman om makanan tapaian. Carrageenan ginuno suang poposodia kopolombusan tulam om sos, taakanon dietetik, om sabaagi preservative ontok produk daging om sada, benda dairy om kakamot alab. Alginat ogumu ginuno sabaagi poomitanan carrageenan, okon ko ginuno ontok pengeluaran produk industri irad kalatas polopot, pelekat, inai, jel om kakamot poloputan om suang karaaralano irad koingayo saiz do kalatas, pencetakan tekstil, hydro-mulching om drilling.
Id suang do industri bioubat om farmaseutikal, alginates ginuno ontok pangagos do ganit, om penghasilan acuan pergigian om haro piipiro bilangan peneparan suai. Suang pengajian mikrobiologi, kumaa mibagai ogumu ginuno sabaagi perantara kebudayaan. Carrageenans, alginates om agaroses (i kotolu nopo nga poposodiaon mantad kumaa maya penulenan), kopiagal miampai macroalgal polysaccharides suai i okuri kointutunan, nga kiharo piipiro ababayan mustahak biologikal toi ko' pasarapon suang bioubat.
Ia telah dituntutkan bahawa hinamun haro kowoowoyon pongusapan kumaa tuberkolosis, artritis, oingalahan atamis om longohon, korualan tongiluang om nogi tumor . Soginumuan soriuk do ponoriukan telah diconduct montok monoriuk dakwaan-dakwaan diti om bagas hinamun montok kolidasan tulun .
Hinamun nopo nga ginuno kasari do momutanom om momodumo sabaagi baja rumpai laut.
Watu-watu poinlopot do hinamun id UK
Hinava toi ko Hinava Ginapan nopo nga iso kawo' nansakan koubasanan poimbida montok tinaru Kadazan-Dusun, Sabah om milo roitan sabaagi taakanon di ointutunan id tanga' do tinaru Kadazan-Dusun.
Hinava nopo nga iso nansakan i winonsoi mantad tonsi sada ahata i pinorolot do linsou tua' bambangan i nagarut no, lado taragang, layo, bawang taragang, kolopis om tusi.
Tonsi di sada nopo nga tagal do onsokon tu oonsok momoguno do jus kolopis di pinaga' (kaagal-agal do shushi).
Haro mogikaakawo sada di milo gunoon, kosoruan nopo nga tonsi sada tenggiri, milo nogi gunoon o tonsi do sada yu. Suai ko ii, tonsi sutung toi ko' gipan nga milo nogi gunoon soira momonsoi Hinava.
Kosoruan do Hinava diti nopo nga sabaagi nansakan poimbida' ontok Tadau Kaamatan. Suai ko' ilo, Hinava nga iso nansakan poimbida' ontok karamayan-karamayan toponsol di suai miagal ko' pisasawaan, pihabaian, ssp.
Hoki nopo nga sipoot id nombo do duo o tinimungan mamain om miala' miampai popogura do buul toi ko' cakera kumaa id suang do gol do saap miampai momoguno nogi do kayu hoki. Kiharo ogumu p kawo do hoki miagal ko' ms:Bandy, hoki padang, om hoki ais.
Hoki nopo nga isitilah i noguno montok popokito kopogisuaian kawo do sipoot ontok timpu magadau om timpu osogit i kinintonodon maya gana labus, kopingan ais, toi ko' sirang di otuu miagal ko' id gimnasium. Id sipoot diti, duo tinimungan miala' kumaa tiso om tiso miampai mumbal do popogura objek pomoinan, tumanud id kawo buul po toi ko' id cakera (miagal puck), sumuang id gawang do saap momoguno kayu hoki. Id kogumuon pogun, hogot hoki nopo diti nga lobi ointutunan kumaa hoki gana'.
article nopo diti nga kokomoi a region of the Netherlands. For that country as a whole, see Netherlands.
Holland nopo nga iso ngaran ii asaru gunoon montok morujuk kumaa boogian kotonobon pogun do Belanda. Hogot Holland nogi nga asaru gunoon montok morujuk do Belanda di poimponu. Pomogunoon nopo nga au rasmi om kabur nga sundung do ingkaa, kakal ii torimoon do ginumuan. Tuminimpuun mantad do kurun ko-10 gisom no do kurun ko-16, Holland nopo nga iso koiyonon politik ii piniiso om porintaon do Count mantad Holland.
Honjo  nopo nga ngaran do sombol id Sumida, Tokyo, om bagas do wad (Honjo-ku) id kakadayan do Tokyo, i au no gunoon id timpu baino. Di toun 1947, soira nulud kawagu o 35 wad id Tokyo sumiliu do 23, piniamung iti miampai wad Mukojima id disan do kakadayan montok mombontuk do wad Sumida nokoburu.
Bagas wad Honjo nopo nga kohompit no watas i noroitan id siriba diti: 
Kinoyonon di pinungaranan momoguno do Honjo
Honolulu id boros Hawaii nopo nga kirati do "pelabuhan ii noumolig" om ibu kota do damung Hawaii, Mirika Sompuu. Linaab nopo do wilayah diti nga 222 km2 om ginumu mogiigiyon do 377 260 juta (2004). 
Kota diti nopo nga mantad do kota ii tagayo om poinlosok id pomogunan, miampai no do kota id kosilahon kopio kumaa selatan id poimpuli A.S. Kota diti nga koduo di togumu kopio mogiigiyon id rantau Polinesia kopongo do Auckland id New Zealand.
Songulun di nakalantoi di Piboian do Unduk Ngadau Kaamatan taang pogun Sabah di toun 2018. Hosiani, i lobi aanangan do lohowon sabaagi Keewon nopo nga au notumbayaan, nakaanu do nakalantoi id piboiaan dii. Ontok dii, nopo nga miampai umul 25 toun, mobi i Keewn do watas Inanam om nosiliu sabaagi do momiimilantoi. Abaal tomod do moboros boros tina isido gisom nadadi sabaagi do pangantak kinalantayan dau id piboilaan diti om ounsikou tomod tu nakaanu do minsingilo boros tina mantad di tokoro po.
Hospital Duchess of Kent (HDOK) nopo nga iso walai pongusapan karajaan i kisinodu 3.2 kilometer mantad longkod bandar Sandakan, Sabah, Malaysia. Walai pongusapan diti kiginayo do kiro-kiro 42.93 ekar om bongunan walai pongusapan nogi nga 2, 245.3 meter pasagi. Ngaran walai pongusapan diti nopo nga naanu mantad ngaran puteri British Puteri Marina, Duchess Kent.
Intangai nogi
Nuludan lamin pongusapan id Malaysia
Plaza Aguacaliente & Grand Hotel Tijuana (i lobi oitutunan sabaagi do Las Torres) nopo nga kompleks bangunan di akawas om miapid id Tijuana, Mexico. Rinanggou dii nopo nga 89.9 meter kumaa taang totos tasawat om kiwaa 28 taang, bangunan takawas kopio id Tijuana om Baja California i nopongo ontok 1982 miampaibangunan koiso ii nowonsoi id bandar dii. 
Menara nopo diti nga winorun di paganakan Bustamante, paganakan tradisional bandar id pialatan do pemaju gulu bandar, kohompit no pembangunan separa ontok pintangaan 60-an di Playas de Tijuana.
Di pogulu ii, ointutunan iti sabaagi do Hotel Fiesta Americana, nga notilombus di miampai pinungaran wagu kumaa Grand Hotel Tijuana, kiikiro toun 1990. 
Grand Hotel Tower I miampai Kikili Mexico
Pogintangan do Las Torres mantad likud to Aguacaliente Minaret
Kointayadan company id Mexico
Koitayadan bangunan tangakawas id Tijuana
Hrithik Roshan (nosusu ontok 10 Milatok 1974) nopo nga songulun mimingkono India i nokoimbulai id suang do filem-filem Bollywood. Soira nokoimbulai id suang do filem-filem sabaagi moniiningkono tangaanak ontok toun 1980-an, minomonsoi i Roshan do filem gulu disio i kitonggungan poinggulu id filem Kaho Naa ... Pyaar Hai (2000) id nombo do Roshan nopo nga nakaanu do Gaa' Filmfare montok Moniiningkono Kusai Bobos Tosonong om Koimbulayan Gulu Kusai Bobos Tosonong. Ontok di toun 2001, nokoimbulai isio id suang do sandiwara sensasi Kabhi Khushi Khabhie Gham ..., id nombo do nosili o filem diti sabaagi bobos takawas miampai nogi di Box Office India id suang do panaranan labus pogun.
Huang Renjun ointutunan nogi sabaagi nopo nga songulun susuminding mantad pogun China id nosusu hilo id watas Jilin ontok Gomot 23, 2000. Isio nopo diti nga poinsuang id tinimungan susuminding poingimpou do loyou korea (K-Pop) id pinugaranan do NCT. Isio nopo diti nga nosiliu sabaagi susuminding apangkal id tinimungan susuminding NCT di.
Sir Hugh Low,GCMG (10 Mikat 1824 - 18 Ngiop 1905) nopo nga songulun tupisor pomorinta om naturalis British. Minorikohon do Labuan sabaagi songulun momuruan pogulu nokoundaliu id Semenanjung Tana' Tabai sabaagi Residen ms:Perak.
Kopoindalanan do dasar-dasar pomorintaan dau ii nakalantoi nakaanu do mamarahung waya togori British id pinorinta rantau Nusantara dau. Otutunan yau sabaagi luguan goos pomutanaman guas gata id kopulauan diti ii nakapamarahung do kobodian id Tana' Tabai id timpu-timpu sumushut. Yau nogi nga tulun di kumo iso do minoi indakod do Nulu Nabalu masaan do kitongungan yau id Borneo ontok toun 1851; timpak di takawas id nulu diti ii Timpak Low (Low's Peak) nopo nga pinomungaranan tumanud ngaran dau.
Gama'on Kotoinaan
Minisingilo isio do Boros Tabai gisom do abaal solinaig do kitongungan yau do hilo, ontok timpu diti apaagat isio id ponoriukan posorili om mogiala miampai di James Motley.
Ontok timpu diti minanganu yau do kosiwatan montok sumalakoi Nulu Nabalu ii notumbayaan do asahang montok tulun Dusun id kinoiyonon dii. Ontok Gomot 1851 nopo nga kumoinsan dau do suminalakoi Nulu Nabalu miampai songulun di popotunud montok manahak lubuk ii gunoon montok monginsasamod ginawo sunduan komolohingan diolo, id pongumbalan diti amu yolo nokorikot id nulu Nabalu. Pogumbalan di kumoduo om kotolu nopo nga nowonsoi dau miampai di Konsul Brunei Spenser St. John ontok toun 1858.
Huguan siou nopo nga pongundodoitan montok tulun di ogumu sokodung montok iso-iso gama. Kosokodungan dau diti kapanahak do koingkokoton montok do tinimungan tulun toi tulun mamasok om nogi tulun sompomogunan.
Huguan siou di nointutunan noh kopio do tulun nga iy Datuk Seri Pairin Kitingan.
Huminodun (kirati "di pinolubuk") nopo nga tanak tondu Dewan Kinoingan om sawo dau Suminundu di popolubuk tinan dau sondii kumaa rusod pomogunan sabaagi pinonuli montok mokianu aasil tonomon di poindala montok tulun id pomogunan.
Id pogulu po, tinaru Kadazandusun nokotimbaba kobolingkahangan owingkatan tu toud taakanon di au kaasil. Kinoingan okolu om osianan mogintong kosusan koposion tinaru Kadazandusun ontok dii, mantad dii, nakasaga pinolobuk di Huminodun om tinan dau pinolobong i'd tana om nokosuni no dii piipiro kawo tonomon miagal do parai om mantad dii tinaru Kadazandusun nakaanu nodi toud taakanon. Piboi'an Unduk Ngadau pinaharo montok Tadau Kaamatan montok momuhondom kosonongon Huminodun.
Kosonongon Huminodun diti handaman ontok karamaian Tadau Kaamatan di ramayon monikid toun montok mamaramai timpu mongomot.
Hun Haqeem (nosusu Haqeem bin Hermy; 7 Milatok 1998) nopo nga songulun mimingkono, model om hos TV kusai Malaysia. Mimpuun isio ointutunan maya konok Ariff id suang drama koiso Cari Aku Di Syurga om sumusuhut nointutunan sabaagu Jaafar id suang drama fenomena Kampung People om "Kampung People 2" Kiwaa nogi piipiro kono toponsol disio ii no Luqman "Angkara Cinta" , Raja Akid "Chinta Wrong Direction" (2023) om kawawagu, Aliff Hadi "W (drama web)" (2023), pinalabus do "Viu".
Ontok 2025, mingkono isio sabaagi komulakan mantad Damung Sembilan kingaran do i Soloz id suang filim kiuhu Soloz: Game of Life.
Minimpuun id gana kohiakan hiza mongindalan do pinludaan industri id Jabatan Komunikasi Korporat, New Straits Times Press, momilogot-logot i Hun Haqeem mogihum kosiwatan sabaagi model om mimingkono ontok toun 2018. Inspirasi minampayat id gana minsingkono nokoimpuun gama do rahi tagayo dau montok inus minsingkono om rahung do molohing dau mantad tokoro po tu orohian yolo do filim om mintong TV drama.
Kalapas nakaawi monginobos id kolej, obingkatama i Hun om au insan oputut goos do minsingumbal sumiliu songulun mimingkono dasom popotilombus gama daamot id Starbucks montok koposion. Projek nopo disio di koiso sabaagi mimingkono nga iso telefilim indie. Hun, iso ngaram songkosuai id suang industri kohiakan nopili montok mongigit kono toponsol-miampai mimingkono veteran ointutunan, Namron kihu Tasbih Usang id koimpuunan gamasi minsingkono disio ontok koimpuunon toun 2019.
Isio nopo nga id siriba syarikat kotoinaan, MIG Productions, i David Teo o sanganu. Pinafail disio o pongolimpupusan do kontrak ontok toun 2020 gama 'kontrak ekstrim' (misuai mantad di suai) sabaagi artis naungan miampai syarikat dii.
Olumaag i Hun Haqeem tu nakaanu kosiwatan do mingkono id suang ogumu projek naskah hits, pinalabus do TV3 id koimpuunon kaampayatan dau id suang gana kohiakan. Oubas miampai pongundadait "Jekfer" id pialatan tulun dii orohian drama kinoyonon, nosiliu i Hun Haqeem do viral instant ontok toun
2019 om nakaanu populariti minonigowo soira nosiliu do fenomena o komedi Kampung People (1&2) gisom toun 2020. Gama populariti om rating takawas drama dii i intangan do oinsanan momogun, nosiliu i Hun Haqeem do kaanangan tulun ginumuan om notutunan o kabaalan dau.
Hun Haqeem nopo nga personaliti & duta produk tinumon Ribena. Drama mini Ke Kodiang With Love miampai piuhupan do Ribena Malaysia om saluran Astro Gempak nakalantoi nakaanu pongintangan soginumu 2.6 riong solinaid kopokitanan 4 episod maya laman sesawang Astro Gempak.
Hwang Young-hee (nosusu ontok 22 Gomot 1969) nopo nga mimingkono om model do Kabaatan Korea. Ointutunan isido maya kono id suang drama While You Were Sleeping, My Healing Love, om Nokdu Flower, om nogi id suang movie miagal do The Witness, Stray Dogs, May 18, om Mother.
Nosusu i Hwang ontok 22 Gomot 1969, id Mokpo, Kabaatan Korea. Monginobos isido id Mokpo National University om nakalantoi miampai Bachelor of Science. Ontok 1987, mampayat isido id Big Boss Entertainment, mimpuun doid kosolimbahan drama om teater.
Ontok 2006, minundaliu i Hwang kumaa kosolimbahan skrin, mingkono id suang While You Were Sleeping, My Healing Love, Nokdu Flower om The King: Eternal Monarch. Mingkono nogi isido id suang filem The Witness, Stray Dogs, May 18 om Mother.
Choi Hyo-jung (; nosusu ontok 28 Madas 1994), lobi ointutunan miampai ngaran mononim i Hyojung nopo nga modsisinding Kabaatan Korea. Isido nopo nga boyoon do tinimungan tongoondu Kabaatan Korea Oh My Girl.
Nosusu i Hyojung ontok 28 Madas 1994 hilo id Anyang, Gyeonggi-do, Kabaatan Korea.
Ontok 20 Ngiop 2015, debut i Hyojung sabaagi puru do Oh My Girl miampai album tanaru koiso diolo, Oh My Girl.
Ontok Mansak 2017, monongkiala isido id King of Mask Singer miampai ngaran "Moon," nokosolimbou id episod 98.
Ontok Ngiop 2018, debut isido id sub-unit koiso Oh My Girl, Oh My Girl Banhana miampai di Arin om i Binnie.
Ontok Magus 2019, nokoimagon do maganu Hyojung do boogian id suang Queendom.
Ontok Milatok 2020, nosiliu isido sabaagi DJ montok Naver Now's "Avenger Girls".
Ontok Manom 2020, pinoilo do osiliu isido sabaagi hos montok OnStyle's Get It Beauty.
Nakaampayat i Hyojung id suang do OST montok SBS' Hyena with "Today, Just Like Yesterday ", i pinalabus ontok 21 Gomot 2020.
Ontok 22 Mansak 2021, nopili i Hyojung do Walt Disney Company Korea montok monondig do versi Korea "Lead The Way" montok filem animasi Disney, Raya and the Last Dragon.
Katayadan do sinding sabaagi modsisinding apangkal, popokito toun kinopolobusan, kinoyonon carta nopili, om ngaran do album
Toinsanan nopo do kredit sinding nga naanu mantad pangkalan data do Korea Music Copyright Association, suai ko i au pinayatad do ingkaa.
Kim Hyo-jung (; nosusu ontok 11 Momuhau 1990), ointutunan nogi sabaagi Hyolyn , nopo nga songulun susuminding om monunupu sinding mantad Kabaatan Korea. Baino diti, id siriba isido kotoinaan do Brid, iso syarikat produksi i tinuridong dau sondii. Isido nopo nga bagas puru tinimungan tondu Kabaatan Korea Sistar om sub-unit Sistar19.
Lee Ji-eun (Hangul: ; nosusu ontok 16 Mikat 1993 ) toi ko' ngaran pomolohou disido, IU (Hangul: ) nopo nga songulun susuminding mantad Korea Selatan. Nakaampayat isido doid kosolimbahan om ababayan rodiu om soduontong, lulumonsoi om nogi mimingkono'.
Soira nakaampayat isido doid drama komulakan kiuhu Dream High om nakaanu konoon tokoro id piipiro siri soduontong, nakaanu i IU kosiwatan do minsingkono id drama miagal ko You Are The Best, Lee Soon-shin, Pretty Man, The Producers, Moon Lovers: Scarlet Heart Ryeo, My Mister, Persona om Hotel del Luna.
I Gusti Putu Oka Mona (26 Magus 1930  30 Magus 1996) nopo nga atlet do Indonesia. Monongkiala isio id suang ababayan sumimpad kusai (lompat tinggi) id Sipoot Olimpik Timpu Alasu 1956.
Sumandak Iban manandasuk do rasuk poinggonop montok koonduan Iban di ontok karamaian Gawai id watas Dibak, Botung, Sarawak
Iban nopo nga rapang do tulun tulun Dayak id Bornio. Id Malaysia, kogumuan do Iban poingiyon id Sarawak, haro tokuri id Sabah om haro nogi id Samananjung Malaysia. Nointutunan yolo ontok po di monomBoritis sobaagi do Dayak Laut. Iban nokotonuh do moningkarad om popoingayo pogigiyonon. Di pogulu nopo, tulun Iban nopo nga agaras om poinsogulu id Bornio. Moboros yolo do woyoboros Iban.
Tadau baino, nakatalib nodi moningkarad om mogiahau, naalanan do koposion poinwagu it roitan do ponompogunan om tiknoloji montok Iban. Sinakagon Iban pointimung id Sarawak, Burunai, om nogi id Kalimantan Kabaatan watas do Indonisia. Poingiyon yolo id walai tanaru roitan do rumah panjai. Kogumuan do walai tanaru doun Iban nogonop do kosukupan poinwagu miagal do tongolotirik om waig paip om nogi kaganapan susuai miagal do talun-alun notiir, pioputan tolipaun om intonit. Sinukadan Iban nopo nga orubaan id kakadaian di nokoingkakat om kogumuan diolo muli do ontok suti. Sundung do baino tongotulun Iban nokoingkokot no, hiza poh diolo do momiara om moningolig do tungkus om koubasanan diolo.
Susuyan Iban
Tinimpuunon do pongoroitan Iban nopo nga osundu, sundung poh do ogumu tomod tiori. Ontok di monomBoritis, noroitan Iban sobaagi do Dayak Laut. Haro otumbayaan do Iban nopo nga pongoroitan kodori-ori doun Iban montok tulun toi kusai. Pangalahawan poinwagu do Iban montok tulun toi kusai nopo nga mensia, noolos mantad boros Malayu it miagal komoyon (manusia) doid Gamut Sangkirit.
Iban nopo nga tulun mamasok id Bornio. Miagal do Dayak suai, yolo nopo diti nga mororobuat, magagasu om moninimung. Awu ogumu nointutunan kokomoi Iban pogulu dilo tulun Kabaatan do ruminikot id Asia. Ingaa nokosurat dilo mangangansau kokomoi do Iban.
Nokotonuh ot Iban sobaagi do moningkarad. Moningkarad id tinimungan do Iban, nokotimpuun ontok do nakadala no mogigiyon id Bornio. Ontok dilo, pogulu do nokorikot tamdun doun Kabaatan, magahau yolo do tiyonon doun mamasok suai it kopongowit do kapamataian. Pogisangadan iso no ralan do mumang pasi.
Tinumimpuun Iban do nokopuli id Sarawak ontok ponounan 1500 miagal do okito tokou do baino. Soira nokointutun pinagahawan doun Boritis om minagai do kobuturan disan baang, minangasau toi minonolod mogigiyon mamasok, korikatai nodi do musim misangod. Momuruan mamasok nansasagan do momuhu sukai doun sultan Brunei. Ontok dilo, kuasa doun Malayu, om momuruan Iban notimpuunan do noroitan Datu (Datuk), Nakhoda om Orang Kaya.
Piro-piro toun notoliban, Iban nokosolowot do Bajau om Illanun, nokorikot mantad Pilipin mongoguno do parahu. Yolo nopo diti nga mongin-nginsada it momuhu koinsanai suang-suang id Bornio. Nga, tulun Iban ingaa ot podosi, om sinumangod yolo di tangaBajau om Ilanun. Iso susuyan nokotonuh doun Iban nointutunan do Lobur Monuo mantad Intanak, id somok do Botung do baino, sinumangod om minangala di tongoBajau om Ilanun. Haro kotumbayaan do tulun Iban mininsingilo kapandaian mantad Bajau om it Illanun, minomit diolo do mongugad mogigion id ponongtisan, miagal do Malanauom Salako. Kointalang ahal diti maya pomogunaan kapal doun Iban it roitan do bandung. Iti nogi kaanto iso sabab do noroitan di Jamis Borok, it nokorikot id Sarawak ontok toun 1838, mingolohou do Iban sobaagi do Dayak Laut. Solinaid do hatus toun, Iban nolohou di tulun Kabaatan sobaagi do Dayak Laut.
Kotumbayaan, Koubasanan om Karamayan
Plato, iso mantad piipiro filasafat suai it minonghuyad do ahal idia
Idia nopo nga koponuku do toinsanai aasil pomusarahan sosongulun hiza momusorou. Insaru pioniton oo idia sabaagi iso kopokitanan di mongobi do iso-iso id bontuk abstrak. Bontuk abstrak di poinghompit nopi nga haro nogi it id bontuk do timot, iri nogi tu idia nopo nga milo nogi rotion sabaagi konsep. Ogumu filasafat di kaanu momusorou do idia nopo nga poinsuang sabaagi ahal ontologi di kosili do timpohon do ogumu ahal.
Kabaalan do momonsoi om mamarati do rati idea nopo nga iso kowowoyo do bobos tapangkal om oponsol montok toinasanai tulun. Sabaagi pongintagasan, iso-iso idea milo koimbulai maya spontan om monigowo, sundung pia au katanud do proses pomusarahan di aralom om kritikal.
F.H. Bradley songulun luguan British di bobos Idealis
Idealisme nopo nga hogot di kumoinsan koguno id gana sidilo (philosophy) di Leibniz hiza kotimpuhunan hinotusan ko-18. Hogot diti ginuno dau montok monuku do pomusarahan di Plato, miampai popibida aspek di do materialisme Epicurean. Woyo pomusarahan diti poposotol do pomusarahan om ideologi nopo nga katapatan id realiti. Mantad hinotusan ko-18 gisom ko-20, hogot diti insaru gunoon montok potolinahas do sidilo (philosophy). Idealisme nogi nga manahak do doktrin do toinsanai id bontuk fizikal nopo nga orotian maya pomusarahan om nogi roh. Hogot diti naanu mantad boros guas 'idea', iri no tu iso ahal toririmo haro id pomusarahan monikid tulun. Id suang gana sidilo (philosophy) babaino, woyo pomusarahan diti nokosuul kumoinsan di George Barkeley (1685-1753) ii nokoboros do toinsanai bontuk fizikal nopo nga haro nilai idea. Idealisme nogi nga abarasan do au kopiunung do gana koilaan teologi, sabab koilaan teologi poposondiu do toinsanai bontuk fizikal nopo nga winorun do Kinoringan. 
Epistemologi
Tumanud huyada di Plato, Idealisme nopo nga monuku do pomogunan ii haro id pomusarahan sosongulun, mantad di pomusarahan diti poposotol do ahal-ahal di poinghompit do idea om popinraat do ahal-ahal metarial. Realiti nopo bagi do idealis nga ohuyad do psikologi, pomusarahan om au popohompit do jirim.
Perspektif tinimungan Filasafat
Fichte momoguno do idealisme subjektif, ii no tu poposotol do toinsanai pomusarahan iri koimbulai mantad rahung do koilaan-koilaan pointantu, om arahung nogi do taang koposion do sosongulun di momomusoro miagal ko taang moral, koingkawasan status koposion om kalalaab do toilaan. Fichte nogi nga notutunan sabaagi sosongulun di minonimpuhun do idealisme id Jerman.
Hegel pinopoimbulai do idealisme subjektif om objektif montok popotolinahas do tesis om antitesis. Tumanud dau, idealisme it bobos mutlak nopo nga otutunan sabaagi sintesis iri no tu kopoosilan do iso pomusarahan mantad proses tesis om antitesis.
Immanuel Kant minonghuyad do idealisme id aspek transedental toi ko idealisme kritis. Id suang pomusarahan diti, suang do koinganan nopo nga au okiro sabaagi objek, om poposotol nogi do liwang om timpu nopo nga bontuk intuisi do tulun id suang koposion.
Ogumu po filasafat suai it nakaanu monghuyad pomusarahan diolo kokomoi diti aspek idealisme, miagal ko ii Barkeley, Jonathan Edwards, Howison, Edmund Husserl, Messer om suai po.
Idealisme id gana sastera
Id gana sastera, haro nogi oo panarabakan do pomusarahan idealisme diti, iri no tu kopolombusan do idea toi ko mesej mantad kouludan plot susuyan di sinuat. Mantad mesej diti, isai-isai ii mambasa di susuyan kaanu do idea om woyo momusorou di monunuat. Idealisme ii poinghompit kaampai do tema susuyan, miagal ko piginawaan, goos om koburuon id timpu dumontol.
Kawo idealsime tumanud di Korie Layun
Haro duo kawo idealisme, iri no tu; idealisme aktif om idealisme pasif. Idealisme aktif nopo nga iso idea di kaanu mongunsub om popoimbulai do idea suai it milo do silihon id bontuk realiti, nga idealisme pasif nopo nga, idea di milo no sorohon nga au milo do posilihon do realiti. Idealisme pasif insaru pioniton do utopia.
Im Se-miIm ontok Milau 2023Kinosusuon (1987-05-29) Mikat 29, 1987 (umul37)Seoul, South KoreaPondidikan
Dongduk Women's University
KalajaActressTounmimparagat2004dinondoAgenNoon CompanyKorean nameHangulHanjaRevised RomanizationIm Se-miMcCuneReischauerIm Semi
Im Se-mi (nosusu ontok 29 Mikat 1987) nopo nga mimingkono Kabaatan Korea. Ointutunan isido maya kono id suang drama When The Weather is Fine, True Beauty, Duty After School, om The Worst of Evil.
Gamasi (career)
Ontok Milatok 2019, sinumuang i Im id agensi wagu, YNK Entertainment.
Ontok 3 Milatok 2022, minanain i Im do kontrak eksklusif miampai Noon Company, kalapas naawi kontrak disido miampai YNK Entertainment.
Im Yoon-ah (; nosusu ontok 30 Mikat 1990), ointutunan nogi sabaagi Yoona, nopo nga modsisinding om mimingkono do Kabaatan Korea. Kalapas noluda solinaid limo toun, debut isido sabaagi puru tinimungan do tinimungan tondu Girls' Generation (om sumusuhut subtinimungan Girls' Generation-Oh!GG) ontok Magus 2007, i nosiliu artis bobos best-selling id Kabaatan Korea om iso tinimungan tondu Kabaatan Korea di bobos ointutunan do sompomogunan. Suai ko aktiviti tinimungan, maganu nogi i Yoona do boogian id mogisuusuai drama soduontong, miagal do You Are My Destiny (2008), i nosiliu dimpak gama dau om nakaanu gaa' sabaagi Best New Actress id 23rd KBS Drama Awards om 45th Baeksang Arts Awards.
Mantad dii, nakaanu i Yoona kointutunan om rarayou id gana pinsingkanaan miampai mogisuusuai o kono id Love Rain (2012), Prime Minister & I (2013), The K2 (2016), The King in Love (2017), Hush (202021), Big Mouth (2022) om King the Land (2023). Filem nopo dau nga kaampai no Confidential Assignment (2017), Exit (2019), kono oponsol dau di koiso, om Confidential Assignment 2 (2022), id nombo nosiliu iso mantad filem di bobos olumaag id Kabaatan Korea.
Ontok 30 Mikat 2019, minapalabus i Yoona debut album mini A Walk to Remember, nokosuang carta Kabaatan Korea, Gaon Album Chart id kinoyonon kotolu.
Kalantayan do gamasi muzik om pinsingkanaan di Yoona mogowit disido do mogisuusuai CF deals, loolobi kopio kolaborasi timpu anaru miampai Innisfree, om nokosiliu isido sabaagi top  idol-mimingkono do Hallyu.
Inanam nopo nga kiwaa bontuk muka bumi i poinulu-nulu om oruak o tana om nogi apatau. Inanam nopo nga iso mantad kinoyonon perindustrian suai ko mantad Kolombong. Longkod pongindopuan nopo nga hilo id Batu 6 Jalan Tuaran kiikiro 10 km mantad Kota Kinabalu.
Pomutanaman
Suai ko gana industri, pongindopuan tanom nga ointutunan nogi miampai papataran mogikaakawo totus tanom miagal do kinotuan, sada om suusuai po. 
Koumatan
Kiwaa nogi piipiro deretan bangunan kaampai no restoran, kadai taakanon om tinumon, longkod siber internet, pasar raya, bank, pasar raya, pasar kinotuan, ponunguban, ponimungan om suusuai po.
Deretan kadai id pekan Inanam
Kinoyonon kagayat ginawo
Wasai Kiansom
Kiikiro 3km mantad pekan diti, kiwaa iso kinoyonon perkelahan i ointutunan sabaagi Air Terjun Kiansom. 
Sakayon mini bas moi hilo potoundaon do mogigion miampai gatang RM2.50 mantad id doyod pekan Inanam.
Bayaran nopo sumuang montok tulun angagayo nga RM1.00 om tangaanak nopo nga RM0.50.
Haro nogi gerai poboli-bolian okoro id labus do suangon. Koubasanan nopo, ogumu tulun moi berkelah anatakan dompok minggu.
Etnik mogigion
Mogisuusuai o etnik do mogigion Inanam miagal do etnik Kadazan-Dusun, Cina om haro nogi tulun Filipina i kumaraja sabaagi papataran totus tanom.
Noputan labus
Tdon nopo ngaran India nga mantad hogot Sindhu, ngaran tempatan Bawang Indus. AU minanahak o kitab-kitab Weda do ngaran pointantu montok tana India. Kiwaa mogisuusuai simpung politik i manahak ngran sosondii montok India miagal do Hindustan, Hindu Rashtra om Bharath. Ointutunan nogi India sabaagi Hindustan (tanah Hindu), nga pinoindisan ngaran diti kalapas kagabasan ontok 1947 gama minomili India montok sumiliu pogun sekular.
Republik Indonesia, otutunan nogi sabaagi do Pogun Koisaan Republik Indonesia toi ko' Indonesia nopo nga iso pogun kopulauan tagayo id pomogunan, i poingiliu id tana tagayo do Asia Silaubaat om Australia om id pialatan do Lautan Hindi om Lautan Pasifik. Indonesia nogi nga miwolit do Malaysia id Pulou Borneo, Papua New Guinea id Pulou Papua om Timor Leste id Pulou Timor. Pogun sombol nopo nga kaampai no Singapura, Filipina, Australia, wilayah India Kopulaun Andaman om Nicobar om Palau. Ibu negara om longkod togori Indonesia nopo nga id Jakarta.
Miampai soginumu 17,504 pulou, Indonesia nopo nga pogun kopulauan bobos tagayo id pomogunan. Miampai lobi kuang 279 riong mogigion di toun 2003, pogun diti nopo nga pogun kaapat di bobos togumu mogigiom om pogun miampai mogigion kiugama Silam i bobos tagayo id pomogunan. Pogun diti nopo nga pogun demokrasi kotolu bobos tagayo id pomogunan, kuasa serantau om roitan sabaagi kuasa pintangaan id suang do totongob (hal-ehwal) sompomogunan. Kobodian Indonesia nopo nga ko-16 bobos tagayo id pomogunan tumanud do KDNK nominal om ko-7 bobos tagayo id PPP. Indonesia nopo nga republik, miampai parlimen om presiden i pilion miampai pointilombus.
Etimologi
Wilayah i noiktiraf no sabaagi Indonesia timpu baino nopo nga minogoit do ngaran di misuai, miagal do "Hindia Kosilahon" id suang pata 1855 diti.
Ngaran Indonesia nopo nga naanu mantad boros Yunani Purba, Indos  om nesos , i kirati do "Kopulauan India".Tadon do ngaran diti nopo nga mantad hinotusan ko-19, alaid po pogulu kinagabasan do Indonesia. Antakan di toun 1850, George Windsor Earl, songulun surupu etnologi Inggiris, pinoposogu do hogot Indunesia nga lobi orohian isio kumaa Malayunesians i sumuku kumaa mogigion id "Kopulauan India toi ko' Kopulauan Tabai". Id suang do torbitan di miagal, songulun mokiikinobos disio, i James Richardson Logan, minomoguno do Indonesia sabaagi sinonim montok Kopulauan India. Hali pia miagal di, lungkitas Belanda i minonuat montok ponorbitan do Hindia Kosilahon nopo nga mangada montok momoguno do Indonesia; orohian nogi yolo do momoguno ngaran Kopulauan Tabai (otutunan sabaagi Maleische Archipel id suang do boros Belanda). Kalapas toun 1900, ngaran Indonesia nopo nga nokosiliu lobi umum montok tongolungkitas id labus do Belanda, om piipiro lungkitas id suang pogun montok ekspresi politik.
Soekarno, nopo nga Presiden Indonesia kumoiso id Indonesia
Id siriba do rahung ugama Hindu om Buddha, piipiro karajaan i nobontuk id pulou Sumatera om Jawa nokoumbal do nokodimpot kinalantayon miampai wilayah i pointongkop do pogun Malaysia om pulaou Mindanao maamaso timpu Majapahit mantad po di hinotusan ko-7 gisom hinotusan ko-14. Kinorikatan do dudumagang Arab mantad Gujarat, India minongigit do ugama Silam i nokosiliu sabaagi do ugama di bobos tagayo. 
Maamaso nokorikot o tulun Eropah di kotimpuunon hinotusan ko-16, nokobontol yolo do piipiro pogun tokoro. Pogun-pogun tokoro diti nopo nga ouhan montok onuon montok diolo i manu monguasai do pamadangan rempah. Maamaso hinotusan ko-17, nokoimbulai o Belanda sabaagi do kuasa di bobos agaras id pialatan do pogun-pogun Eropah, minangala do British om Portugis (suai ko' montok tana sinangod diolo id Timor Kosilahon). Minonguasa o Belanda do Indonesia sabaagi tana jajahan diolo gisom do Pisangadan POgun II, id kotimpuunon nopo nga maya do Syarikat Hindia Kosilahon Belanda (VOC), om potilombus nopo nga najajah miampai potilombus do Belanda mantad po di kotimpuunon hinotusan ko-19. 
Maamaso Pisangadan Pogun II, najajah o Belanda do Jerman, om nokuasa do Jepun o Indonesia. Kalapas minaganu do Indonesia di toun 1942, nokoilo o Jepun do tulun-tulun susumangod do Indonesia nopo nga tambalut pamadangan i manu miuhup om pointounda montok manahak do susumangod soira pokionuon. Soekarno, Mohammad Hatta, KH Mas Mansur, om Ki Hajar Dewantara nopo nga nonuan do pamagatangan mantad do Maharaja Jepun di toun 1943.
Maamaso di Gomot 1945, minombontuk o Jepun do iso jawatan kuasa montok kagabasan Indonesia; id siriba do panatalan kotinanan-kotinanan komulakan, tinimungan Pimpinan Soekarno nopo nga minongisytihar do kagabasan Indonesia kalapas notingkod o pisangadan Pasifik di toun 1945. Nosiliu i Soekarno do Presiden kumoiso Indonesia miampai i Mohammad Hatta sabaagi do monguunguhup presiden. Id suang do goos montok maganu kawagu do Indonesia, pinolintuhun do Belanda o angkatan tantara diolo. Goos-goos kiraha montok manalob kagabasan diti notutunan sabaagi 'tindakan polis' (Actie Politioneel). Id siriba do panatalan pisangadan tulun ginumuan om tantara Indonesia, ginayat kawagu do Belanda o tantara dau di 27 Momuhau 1949.
Di toun 1950-an om 1960-an, tinumanud i Presiden Soekarno do koguraan poinsuai-suai id kotimpuunon i om potilombus nopo nga miampai do blok sosialis, poomitanan nopo nga miagal do Republik Rakyat China om Yugoslavia. Toun 1960-an nopo nga minogintong do konfrontasi tantara kumaa Malaysia, pogun sombol i anggapon sabaagu pogun binontuk do Britain.
Jeneral Soeharto nokosiliu sabaagi presiden di toun 1967 miampai boros montok popotoronong do pogun mantad komunis kumaa Soekarno, i mumang no luhoi. Kalapas nakaanu i Soeharto do kuasa, boribu-ribu tulun Indonesia i nanadasan do tutumanud komunis nopo nga pinatai. Timpu pomorintahan di Soeharto solinaid do 32 toun nopo nga pinungaranan sabaagi Ponuhuan Wagu, piniadang do timpu pomorintahan di Soekarno i roiton sabaagi Ponuhuan Laid.
Nakalantoi i Soeharto do minanganu pelaburan labus pogun di agayo montok Indonesia, om pinapaasil do koinggoyoon kobodian di osikap, hali pia au osulimbang, id Indonesia. Id kotimpuunon do regim Ponuhuan Wagu, strategi kobodian pogun nopo nga winonsoi do sontinimungan surupu kobodian i nakalantoi mantad Fakulti Kobodian Universiti California, Berkeley, rinoitan sabaagi "Kelompok Berkeley". Hali pia miagal di, minomoruhang i Soeharto do kohoro-horoon tinan dau sondii miampai paganakan maya do rasuah di ogumu kopio om id kolimpupuson, sinansagan isio do mongidu mantad jawatan dau kalapas nokoimbulai o panaapan tagayo om kowoowoyoon kobodian pogun di nokorutum kopio di toun 1998.
Mantad 1998 gisom 2010, kiwaa apat presiden id Indonesia: Baharuddin Jusuf Habibie, Abdurrahman Wahid, Megawati Soekarnoputri om Susilo Bambang Yudhoyono. Di toun 2014, nokosiliu i Joko Widodo sabaagi presiden Indonesia i bobos poinwagu.
Indonesia nopo nga pogun i haro ogumu pulou kinulu kitapui. Poomitanan nopo Pulou Sangeang Api.
Pata Indonesia
Pogun Indonesia nopo nga poinladsong id pialatan do:
Rahat Pasifik miampai Rahat Hindi
Bonua Asia miampai do Australia
Indonesia nopo nga haro 18,018 pulou i poinsasad id sokitar garis khatulistiwa om kiiklim tropika. Lobi kuang 7,000 pulou haro mogigion. Limo pulou di bobos tagayo nopo nga Pulou Jawa, Sumatra, Kalimantan, Sulawesi, om Papua, miampai Pulou Jawa nopo nga sampapas mantad ginumu do mogigion Indonesia, sabaagi do pulou di bobos ososok.
Indonesia nopo nga poinladsong id sawat plat tektonik. Iti nopo nga kirati do Indonesia nopo nga insaru do kawaya gumogor pogun om nogi tsunami. Kinoyonon diti papasabap do Indonesia nopo nga haro lobi kuang 66 nulu kitapui, kohompit no Nulu Krakatau, iso nulu kitapui i bobos otutunan id pialatan do Sumatera om Jawa, nga noidu no di antakan timpu diti. 
Flora om fauna id Indonesia nopo nga poinsuai-suai kopio id pialatan do Kalimantan, Bali om pulou-pulou kotonobon id iso boogian miampai Sulawesi, Lombok om pulou-pulou id lobi ponong kosilahon id boogian do suai.
Pialatan sidsorili nopo nga roiton do Garis Wallace, naanu mantad ngaran tulun di nokobontol. Garis diti nopo nga insaru gunoon sabaagi piolitan do Asia om Australasia. Mantad dii, otutunan o Indonesia sabaagi pogun dwibenua.
Pomboogian Togori
Indonesia nopo nga pogun di bobos tagayo id Asia Kabaatan Kosilahon. Montok popouhan do togori, binaagi o pogun diti kumaa 38 provinsi (iso Watas Poinsuai-suai (DI), i komoyon do Watas Poinsuai-suai Yogyakarta, limo watas miampai autonomi poimbida i otutunan sabaagi Papua, Papua Kotonobon, Papua Konuluhan, Papua Kabaatan om Papua Tanga om iso watas autonomi poimbida om poinsuai-suai i otutunan sabaagi Aceh om iso Watas Poimbida Kakadayan Tagayo (DKI), i otutunan sabaagi Watas POimbida Kakadayan Tagayo Jakarta Raya. Pogulu timpu Reformasi, kiwaa 27 no provinsi id Indonesia, miampai do Timor Leste nopo nga provinsi ko-27 di Madas 1976. Sundung po tu' miagal dii, sinumusuai o Timor Leste maya do ponimungan suara sumiliu pogun Timor Leste di 20 Mikat 2002.
Popoindalan o Indonesia do autonomi montok monikid pogun miampai tudu montok manahak liwang pongingkakatan i mogiagal id pointongkop pogun. Suai ko' autonomi, popoindalan nogi o pomorinta Indonesia timpu baino do prinsip ponikidan kuasa longkod montok pogun-pogun dau.
Id siriba nopo nga sanarai pogun id Indonesia:
Jakarta, nopo nga ibu damung om kakadayan bobos tagayo id Indonesia.
Hopod kakadayan bobos tagayo id Indonesia tumanud do nuludan nopo nga miagal id siriba:
Jakarta: ibu negara Indonesia, longkod pomorintahan, om longkod pamadagangan
Surabaya: ibu kota Jawa Kosilahon, om kakadayan tuundorongon kapal rahat koduo bobos tagayo
Medan: ibu kota Sumatera Koibutan, om longkod pamadagangan id Sumatera
Bandung: ibu kota Jawa Kotonobon, om longkod ponudukan laguwagu Indonesia
Palembang: ibu kota Sumatera Kabaatan sabaagi longkod pomorintaan karajaan Srivijaya di timpu nakatalib
Lampung: ibu kota Lampung i wayaan tapangkal do pulou sumatera
Makassar (di pogulu nopo nga Ujung Pandang): ibu kota Sulawesi Kabaatan, om kakadayan bobos tagayo id Pulou Sulawesi
Balikpapan: kota id Kalimantan Kosilahon, miampai Longkod Kobodian om Pomorintahan Kalimantan
Semarang: ibu kota Jawa Tanga
Yogyakarta: ibu kota Watas Poinsuai-suai Yogyakarta, om longkod koubasanan Indonesia
Denpasar: ibu kota Bali, o ririkoton tutumombului montok kotombuluyan disan rahat id Indonesia.
Ginumu do mogigion Indonesia tumanud do bancian toun 2018 nopo nga soginumu 265.764.970 riong tulun, om Biro Statistik Longkod Indonesia om Statistik Indonesia minangaga do populasi nopo nga soginumu 265.764.970 riong di toun 2018.
Pomboogian do mogigion Indonesia nopo nga id suang do duo tinimungan. Ponong kotonobon Indonesia nopo nga kogumuan no do tinaru Tabai om boogian ponong kosilahon Indonesia nopo nga tinaru Papua. Suai ko' iri, haro nogi mogigion sompogunan miagal do Sina, India om Arab, nga okuri no. Soboogian tagayo do mogigion Indonesia nopo nga kiugama Silam (86.70% tumanud do banci di toun 2018) om i suai nopo nga kiugama Kristian (10.72%), Hindu (1.74%), Buddha (0.74%), om suai-suai po.
Pomoboogian do mogigion Indonesia nopo nga au osulimbang. Pulou Jawa sabaagi longkod pomorintaan nopo nga pulou di opidot kopio, miampai sampapas do ginumu mogigion dau. Koingkawasan kadar kosunian do mogigion Indonesia nopo nga akawas kopio. Mogigion Indonesia i mion id pulou-pulou ponong koibutan nopo nga okuri kopio, kopiadang do pogun-pogun sombol miagal ko' Jepun, China om India. Mantad dii, pogun-pogun Indonesia nopo nga kogumuan no okuri toi ko' aiso mogigion miampai kahara-haraan do posorili i kiliwang sabaagi ontokon montok dasar-dasar lebensraum (dasar ponginlaaban kuasa) mantad do kuasa-kuasa id ponong koibutan.
Kotumbayaan id Indonesia
Tinimungan ugama i dominan id monikid provinsi id Indonesia
Tinimungan ugama i dominan id monikid kabupaten id Indonesia
Piipiro ugama suai nogi nga poindalanon id Indonesia. Miampai rasmi, Indonesia nopo nga popoindalan do sistom republik presiden om pogun koisaan miampai aiso ugama pogun di nakatatap. Indonesia nopo nga haro mogigion do Silam i bobos tagayo id pomogunan om prinsip kumoiso do impohon sidilo (philosophy) Indonesia, Pancasila, nopo nga popominog do mogigion dau montok otumbayaan kumaa "Kinorohingan Yang Maha Esa". Hali pia miagal dii, miagal di pinotolinahas do Padaha (kuut) Porlmbagaan, sila kumoiso Pancasila diti nopo nga pongiktirafan di otolinahas kopio kokomoi do zat ketuhanan om pinatahak o rati sabaagi prinsip kokomoi woyo masi miampai id suang do tulun ginumuan di mogisuusuai kotumbayaan, iti nopo nga okon ko' pongokunan do doktrin teologi pointantu kokomoi poingkuro ugama toi ko' kotumbayaan nuru do poindalanon. Hali pia miagal idi, pomorintah Indonesia nopo nga haro kowoowoyoon do diskriminasi kumaa mogikaakawo kotumbayaan tinaru, ateis, om warganegara agnostik. Suai ko' iri, wilayah Aceh miampai rasmi nopo nga pinopogirot do tilin Syariah om otutunan miampai kowoowoyoon ponindasan kumaa ugama minoriti om seksual Haro nogi koguraan pro-Syariah om fundamentalis id piipiro boogian pogun miampai minoriti Silam di bobos tagayo. 
Bongunan Majlis Permusyawaratan Rakyat (MPR) om Dewan Perwakilan Rakyat (DPR) id Jakarta nopo nga bongunan parlimen id Indonesia
Garuda Pancasila nopo nga sidilo (philosophy) impohon montok pogun Indonesia i naanu mantad duo boros Sanskrit, "panca" i kirati do 'limo', om "sila" i kirati do 'impohon'. Pancasila nopo nga haro limo impohon di mogiungkait kopio om au milo do pitongkiadon:
Kinorohingan di Maha Esa (Ketuhanan yang Maha Esa)
Koisaan Indonesia (Persatuan Indonesia)
Kotulunan di pimpinon do kabaalan id suang do permusyawaratan/porwakilan (Kerakyatan yang dipimpin oleh hikmat kebijaksanaan dalam permusyawaratan/perwakilan)
Kopiagalan sosial montok toinsanan mogigion Indonesia (Keadilan sosial bagi seluruh rakyat Indonesia)
Popoindalan o Indonesia do sistom demokrasi i pinuruanan do songulun presiden, om Pancasila nopo nga sunduan demokrasi. Noimpohon o demokrasi diti do limo impohon i pinungranan do Demokrasi Pancasila. 
Presiden Indonesia timpu baino nopo nga i Joko Widodo, i sinokodung do Partai Demokrasi Indonesia Perjuangan (PDIP). Majlis Musyawarah Rakyat (MPR) nopo nga lembaga dwidewan miampai 560 surupu Dewan Perwakilan Rakyat (DPR), soosongulun i mongongobi tulun ginumuan i nopili maya do simpung politik, noruhangan do 132 surupu Dewan Perwakilan Daerah (DPD) i mongobi do provinsi i pinili maya do pomilian wilayah. Surupu DPR om DPD nopo nga pinili maya do pomilian raya om nolantik id jabatan solinaid timpu limo toun. Baino, pinuruanan o MPR di Bambang Soesatyo, DPR di Puan Maharani, om DPD nopo nga i La Nyalla Mattalitti.
Kobodian Indonesia nopo nga nokotoguang do kinorotuon di kolimpupuson do dekad 1990-an, gama do Krisis Kousinan Asia i minogontok do soboogian tagayo do Asia antakan timpu dii. Baino, kobodian do pogun diti nopo nga nokotonduli no lobi osonong. 
Indonesia nopo nga haro toud sandad di agayo kopio id labus Jawa, kohompit no do miak mata, gas sandad, timah, tembaga, om amas. Pogun diti nopo nga pongeksport do gas sandad koduo bobos tagayo id pomogunan. Nga timpu baino, nokotimpuun no Indonesia do sumiliu mongimport do miak mata. Totus pomutanan di apangkal kohompit no wagas, teh, kupi, rempah, om lubak. Tambalut pamadagangan Indonesia di bobos tagayo nopo nga Jepun, om Mirika Sompuu, miampai pogun-pogun sombol miagal do Malaysia, Singapura, om Australia. Indonesia nopo nga pogun di kiharo-haro kopio id gana do toud winoun om kotulunan, nga haro kasaro o kobolingkahangan komiskinan gama do au kopio koontok o kopongoturan do karajaan.
Bank Longkod id Indonesia nopo nga Bank Indonesia.
Toud posorili
Ranahon mantad Pulou Bali
Puun kelapa sawit
Gata i koumbal do otutunan sabaagi "amas toitom" id Indonesia nopo nga totus tapangkal do pialanan asing antakan timpu di pogulu po, om baino nopo nga poposoliwan koduo bobos tagayo sumuhut do Malaysia. 
Kelapa sawit: Kinoyonon pomutanaman kelapa sawit id Indonesia nopo nga noinlaaban. Produk tapangkal i maan ekporto nopo nga miak om isirong sawit.
Sigup: Kinoyonon pomutanaman sigup soginayo 198,000 hektar di toun 1979, miampai 92% mantad dii nopo nga tinanom do moroorobuat tokoro antakan timpu dii. 
Logam: Amas om perak nopo nga pinaasil do PT Aneka Tambang id watas Banten Kabaatan, om tembaga id Papua.
Asfalt: Perlombongan asfalt pinoindalan id Sulawesi Kabaatan Kosilahon. Kiwaa 19 lombong, kohompit no lombong di tagayo om i tokoro, soginumu 28.5 riong tan.
Inus Koubasanan
Indonesia nopo nga ionon do lobi ko' hatus do tinaru, miampai ugama om kotumbyaaan di mogisuusuai. Tinaru-tinaru id Indonesia nopo nga kohompit no do Aceh (Tabai Tamiang om Gayo),
Batak (Karo, Toba, Mandailing, Pak-Pak, om Simalungun), Minangkabau, Tabai (kohompit no Tabai Deli, Tabai Palembang, Tabai Jambi, Tabai Pontianak, Tabai Bengkulu, Tabai Bangka Belitung, om suai-suai po), Rejang,
Lampung, Badui, Jawa, Sunda, Banjar, Bugis, Toraja, Bali, Ambon, Madura, Minahasa, Dayak, Betawi, Papua om suai-suai po. Silam nopo nga ugama majoriti id Indonesia lobi-lobi po id wilayah Indonesia Kotonobon (au kohompit o Batak), om Indonesia Tanga (au kohompit do Pulou Bali i kogumuan no kiugama Hindu om Sulawesi Koibutan i kogumuan kiugama do Kristian). Indonesia Kosilahon (Flores, Ambon, om Papua) miampai majoriti nopo nga kiugama Kristian om Katolik. Pulou Bali nopo nga iso no provinsi i miampai majoriti nopo nga kiugama Hindu. Ugama-ugama suai miagal do Buddha om Konfusianisme nopo nga kogumuan no montok tulun Sina. Maya tilin, nookunan do ugama id Indonesia nopo nga soginumu (5) mantad do pomorintah, om iri nopo nga:
Konfusianisme (roiton nogi sabaagi Konghuchu)
Ugama tradisional i haro no mantad po timpu komolohingan id Nusantara miagal do kotumbayaan Parmalim mantad tinaru Batak, Kejawen mantad tinaru Jawa, om suai-suai po i kiroromu do animisme, om haro nogi id Indonesia om tonudon miampai minoriti do tinaru-tinaru id pisuk. 
Inus koubasanan id Indonesia nopo nga mogikaakawo om mogisuusuai, tinaru Tabai nogi nga iso koubasanan i ogumu poindalanon id kinoyonon ionon do Tabai miagal do id wilayah tisan kosilahon Sumatra om tisan Kalimantan. Monikid provinsi id Indonesia nopo nga haro boros om koubasanan sondii sundung pia i mogiinsomok nopo nga haro piagalan.
Montok basaan, tinungkusan koubasanan di bobos otutunan id pointongkop pomogunan nopo nga batik. Monikid tinaru id wilayah (provinsi) id Indonesia nopo nga haro basaan koubasanan diolo sondii, om haro ahal-ahal di poinsuai-suai, i popokito do watas diolo. Watas-watas di otutunan montok industri batik nopo nga kohompit no Yogyakarta, Solo, om Pekalongan. Basaan-basaan sandad Indonesia nopo nga otutunan mantad kowoowoyoon di mogisuusuai:
baju kurung miampai songket mantad Sumatra Kotonobon (Minangkabau)
songket palembang miampai motif di ogingo momoguno banang amas om sutra (Palembang)
Sarung om Songkok nopo nga koubasan no gunoon do tongokusai id Indonesia, lobi-lobi po montok diolo i kiugama do Silam. Songkok nopo nga pakayon rasmi id tulu montok pomorintah id Indonesia, montok tongokusai. Kebaya nopo nga basaan adat i gunoon do tongoondu id Indonesia, i gunoon maamaso ababayan koubasanan, om kusai nopo nga momoguno do rasuk Batik sabaagi rasuk di popokito do identiti Nusantara. 
Inus pantun, gurindam, om suai-suai po nogi nga insaru posolimbahon id suang do ababayan-ababayan miagal do karamayan pisasawaan, om panggung koposolimbahan inus. Silat nopo nga inus mongumolig tinan sondii i posolimbahon id ababayan-ababayan kopokitanan om koubasan nopo nga tonudon do tuunion tradisional gamelan om suai-suai po, i kosudong do watas nontodon. 
Candi Borobudur id Magelang, Jawa Tanga
Koinusan Indonesia nopo nga ogumu norohungan do piipiro koubasanan. Kiwaa piipiro candi Hindu om Buddha mantad hinotusan-hinotusan i nokodori id Jawa. Sayau Jawa om Bali di otutunan, koubasan no kisuang do aspek-aspek koubasanan om mitos Hindu. Inus sayau i au kirahung do gatang-gatang Silam miagal do Reog Ponorogo (Jawa Kosilahon) om Sayau Kecak (Bali). Inus sayau i kirahung do gatang-gatang Silam miagal do Sayau Saman om Sayau Seudati id Nanggroe Aceh Darussalam. Suai ko' iri, haro nogi wayang kulit i otutunan do pointongkop pomogunan, i popokito do susuyan-susuyan mitologi. 
Kiwaa ogumu kawo tuunion Indonesia, hali pia koubasanan toi ko' nokoburu. Tuunion koubasanan id Indonesia kohompit no keroncong Jawa i otutunon do toinsanan mogigion Indonesia gisom do id labus pogun. Ogumu kakamot do tuunion koubasanan Indonesia i otutunang pointongkop do pomogunan, miagal do Angklung mantad id Jawa Kotonobon. Haro nogi tuunion di otutunan kopio id Indonesia, i otutunan sabaagi do dangdut.
Dangdut nopo nga piomungan tuunion Tabai, India, om tuunion koubasanan suai id Indonesia. Tuunion dii nopo nga lohowon sabaagi "dangdut" tu' tuni do 'dang' om 'dut', om nogi gama do muzik dangdut lobi nokuasa do tuni gandang om suling. Sinding-sinding dangdut nopo nga koubasan nopo posolimbahon do mononondig dangdut miampai gura tinan di kohiok om olomok tumanud do siniau do sinding, Kiwaa mogikaakawo wotik muzik dangdut miagal do Dangdut Tabai, Dangdut Moden (dangdut timpu baino nopo nga kakamot tuunion i noruhangan do kakamot tuunion nokoburu), Dangdut Pesisir (sinding dangdut mirolot do tuunion koubasanan do Jawa, Sunda), om suai-suai po. Di toun 1970-an, otutunan o dangdut sabaagi genre tuunion orkestra Tabai, om nokosiliu lobi otutunan mantad do dekat 1980-an. Tuunion dangdut nopo nga korohian do tulun-tulun Jepun miampai do pedangdut-pedangdut miagal do Camelia Malik om Elvy Sukaesih i naalap do monondig dangdut id Jepun.
Pulis Pamong Praja Indonesia (Satpol PP) (id Aceh pinungaranan do Wilayatul Hisbah), nopo nga pulis wilayah id siriba do Komontirian Suang Pogun Indonesia
Institut Inus Indonesia, DenpasarInstitut Inus Indonesia DenpasarFail:Indonesian Institute of the Arts, Denpasar.pngSimbol Institut Inus Indonesia, DenpasarKawoStatePinoturidong ontok28Madas2003(2003-07-28) (pinoimagon)RektorProf. Dr. I Wayan Adnyana, S.Sn., M.Sn.LokasiDenpasar, Bali, Indonesia83913S 1151358E / 8.653592S 115.232639E / -8.653592; 115.232639KampusKakadayanWebsiteisi-dps.ac.id
Institut Inus Indonesia, Denpasar pinoniba sabaagi ISI Denpasar nopo nga iso kolej inus i noulud do Komontirian Ponudukan Nasional id siriba tonggungan do Panalad Ponudukan Nasional. ISI Denpasar nopo nga piintangan di Luguan Pangarah Jabatan Ponudukan Takawas. Pinoturidong o ISI Denpasar ontok 2003 om ii nopo nga integrasi Kolej Inus Indonesia (STSI) Denpasar om Program Ponginabasan Inus Rupa om Inus Reka (PSSRD) Universiti Udayana.
STSI Denpasar, ngaran mantad nopo nga Akademi Sayau Indonesia (ASTI) Denpasar, pinoturidong di pomorinta' provinsi Bali ontok 28 Milatok 1967, mantad goos Dewan Momilin om Koburuon Koubasanan (Listibya). Orosian do opunso piipiro bontuk koinusan tradisional Bali, mantad dii pinotounda o institut diti do ponudukan inus montok sukod wagu.
Kalapas duo toun nokoingkakat, nokotorimo o ASTI Denpasar do status mantad Komontirian Ponudukan om Koubasanan ontok toun 1969 om ASTI Denpasar nopo nga sabaagi jurusan mantad ASTI Yogyakarta i kouludan dau nopo nga uludon do Direktorat Jenderal Koubasanan Komontirian Ponudukan om Koubasanan. Lobi do 8 toun dinakatalib, sabap do kosimbanan struktur organisasi id kotinanan do Komontirian Ponudukan om Koubasanan, mantad toun 1976 kouludan ASTI Denpasar nopo nga id siriba do Direktorat Jenderal Ponudukan Takawas, om nogi pamansayan di sinuhu kumaa poninanan Institut Koinusan Indonesia (ISI), miampai kolej inus suai id Indonesia. Maya kootuson Panalad Ponudukan om Koubasanan, pinoingkawas o Akademi Sayau Indonesia id Denpasar suminiliu do Kolej Inus Indonesia (STSI) Denpasar. Ponuridangan STSI Denpasar nookunan miampai Kootuson Presiden.
PSSRD Jabatan Inus Alus Fakulti Kejuruteraan Universiti Udayana nopo nga mantad 1 Gumas 1965. Tumanud kootuson Rektor Udayana, mombontuk o Udayana PSSRD do program balajal tikid fakulti i pinogirot miampai Suat Kootuson Direktorat Jenderal Ponudukan Takawas, Jabatan Ponudukan Takawas montok popoindalan kogunoon do Ponginabasan Takawas Tridharma.
Tumounda o pomorinta' Bali om tulun ginumuan Bali montok popointegrasi duo institusi inus miampai PSSRD Unud STSI Denpasar sumiliu do iso ponginabasan takawas inus, mantad toun 1993 om pinotilombus ontok toun 1999. Ontok 28 Madas 2003 pinoimagon di Prof. Drs. Abdul Malik Fadjar, Panalad Ponudukan Nasional o kinoingkakatan ISI Denpasar, natanda' miampai tandatunturu do inskripsi i poinladsong id Bongunan Natya Mandala ISI Denpasar.
Institut Pendidikan Guru Malaysia nopo nga institusi ponginabasan takawas i momoluda do susumiliu mongingia' sikul tosiriba. Id Malaysia, toinsanan nopo Institut Pendidikan Guru Kampus (IPGK) nga toinaon do Pendidikan Guru Malaysia Kapanaladan Pelajaran Malaysia (IPGM KPM) id Cyberjaya. Institut Pendidikan Guru Malaysia nga haro nondo o kampus induk miagal do UiTM i baino kakal po id proses kapamansayan. 
Waterford Institute of TechnoInstitiid Teicneolaochta Phort LirgeKampus Waterford ontok Mahas 2021Former nameWaterford Regional Technical CollegeMottoFoirfe chun fnaimhMotto id Boros KadazandusunPerfect to ServeKawoPublikPinoturidong ontok1970(1970)1Mikat2022(2022-05-01)ChairRichard LangfordPresidentWilliam DonnellyStaf Akademik715Staf Pomuruanan395Mokiikinobos8,061Siswazah7,208Ijazah/Sarjana766Other students1,519LokasiCork Road, Waterford, Munster, X91 K0EK, IrelandWebsitewww.wit.ie
Institut Laguwagu Waterford (WIT; Irish: Institiid Teicneolaochta Phort Lirge) nopo nga Institut laguwagu, id Waterford, Ireland. Institut nopo dii nga kiwaa onom sikul konstituen om papaharo program id suang pongindopuan/bisnes, kejuruteraan, simbakuro, simbakuro kolidasan, ponudukan & koulunan.
Noukaban institut diti ontok 1970 sabaagi Kolej Teknikal Serantau om minonorimo om nogi minomoguno ngaran dau ontok 7 Mikat 1997. Miampai Institut Laguwagu, Carlow, tinutupan institut dii ontok 1 Mikat 2022 om sinowolianan do South East Technological University. 
Ontok kinoponuridangan RTC, kiwaa duo po kawagu institusi ponginabasan id kakadayan dii, ii no St John's Seminary Waterford News om Star minoposuat kioponutupan do St John's Seminary ontok 1999 om De La Salle Brothers teacher training college, nga notutupan goduo no ii.
Nokototos o goos do puru komisiwal Waterford do papaharo iso universiti id Waterford hiza ponuridagan Queen's University of Ireland ontok 1840-an nga au nakalantoi ii. Goos nopo dii nga binuruan di Thomas Wyse, Puru Parlimen montok Kakadayan Waterford, i au songkuro kirahung id Dewan Rakyat tu kiwaa pionitan miampai Napoleonik (nakasawo isio miampai manangaman di Napoleon I of France), nosiliu Katolik om mumang daa Ireland di nakagabas. Galway, iso kakadayan di okoro ontok dii, nakaala Waterford, gama do nuru paparalad sidtana' toi ko' monokodung Boros Irish. Minonuat i Wyse miampai lobi osorisid kokomoi ahal diti id suang teks dau "Education reform or the necessity of a national system of education" (London, 1836).
Tinuridong o institut dii ontok 1970 sabaagi Kolej Teknikal Serantau, Waterford. Soira noturidong, osikap nokoburu o kolej teknikal dii gama atalang om ogumu koonuan ponudukan takawas id rantau dii. Ontok 1997 minomoguno o kolej diti do ngaran miagal di ngaran dau babaino tumanud ponuhuan Panalad Ponudukan Niamh Bhreathnach, miampai Institut Laguwagu Dublin no institusi suai i kiwaa pamalahawan sabaagi "institute of technology" ontok dii id Ireland. Kalapas noosimban o kolunduan om panatalan (tekanan) tagayo montok puru kolej teknikal serantau di suai, loolobi Kolej Teknikal Serantau Cork, oinsanan kolej teknikal serantau di suai nga pinungaranan nogi miampai ngaran di mogiagal maya ponuhuan Panalad Ponudukan i Michel Martin.
Mantad di 2001, minanahak o institut dtii do gaa' ijazah sondii id oinsanan taang, mantad Sijil Takawas gisom PhD, tumanud piawai i pinatatap om piintangan do Majlis Gaa' Ponudukan Takawas om Pinludaan (HETAC) i tinuridong do Kolunduan ontok Mahas 2001, id siriba Akta Kelayakan (Ponudukan om Pinludaan), 1999.
Ontok Gumas 2005, pinili do abal The Sunday Times o institut diti sabaagi "Institute of Technology of the Year" id Ireland.
Baino nopo, soginumu kiikiro 6,000 mokikinobos poimponu om 1,000 mokikinobos sampapas (part-time) id institut diti. Lulumaraja nopo dau nga kiikiro 470 kukumaaja akademik poinggonop, 300 kukumaraja sampapas om 300 kukumaraja ponkodung.
Minangapalai o institut diti do status universiti ontok 2006 tumanud Akta Universiti, 1997, om nokoimpuun o proses monorisid kes montok pomungaranan kawagu. Ontok Milatok 2007 pinosiliu do kolunduan i Dr Jim Port montok popoindalan tongungan sabaagi "mananahang pogulu" kumaa pangapalayan institut dii.
WIT om Nemeton TV (i poilongkod id Waterford Gaeltacht) monoina Diploma Takawas Inus id suang Produksi Soduontong i sokodungon do dars na Gaeltachta.
Kinoyonon (Ranking)
Ontok 2018, pinoiliu Webometrics o WIT sabaagi institusi ponudukan takawas ko-7 bobos abantug id Ireland (mantad 32). Poinsuang nogi institut diti id kinoyonon kohopod tumanud Unirank, om institut laguwagu ointutunan id Ireland (suai ko' DIT, baino nopo nga Universiti Laguwagu).
Kampus Institut Laguwagu Waterford
Institut nopo diti nga kiwaa 5 kampus: Cork Road, College Street, Carriganore, Applied Technology Building om Granary.
Abaagi o institut diti kumaa 6 o sikul miampai mogikaakawo o jabatan.
Yang Berbahagia DatinIntan NajuwaKinosusuonIntan Najuwa binti Abdul Wahid (1997-08-18) Magus 18, 1997 (umul27)Johor Bahru, Johor, MalaysiaPondidikanSijil Pelajaran Malaysia (SPM)BAC College (Singapore)KalajaPelakon, model, bloggerTounmimparagat2016dinondoSawoDato' Ahmad Azraf Azman
Datin Intan Najuwa Abdul Wahid (nosusu ontok 18 Magus 1997) nopo nga songulun minsisingkono om model Malaysia. Mimpuun isido mimparagat id gana pinsingkanaan maya kono sabaagi Abby id suang drama Hantu Punya Bos om nointutunan maya kono sabaagi Hanan Khaira id suang drama ointutunan Kekasih Paksa Rela. Suai ko ii, ointutunan nogi isido maya drama Tuan Danial sabaagi Tengku Ismahanim om drama Setelah Ku Dimiliki sabaagi Sarra. Pogulu nopo dii, isido nogi nga songulun o blogger.
Gama
Minongimpuun isido gama pinsingkanaan ontok di 18 toun soira pinointutun di David Teo, papalabus Metrowealth Pictures. Ontok toun 2016, mimpuun no isido ointutunan maya kono sabaagi Abby id suang drama adaptasi novel karya Dekna Lee, Hantu Punya Bos, miampai di Shukri Yahaya. Ontok toun 2017, minsingkono isido miampai minsisingkono senior Remy Ishak id suang drama Kekasih Paksa Rela, mongigit kono sabaagi Hanan Khaira.
Koposion
Intan Najuwa nopo nga tanak koduo mantad 3 mogiobpinai tondu om molohing nopo dau nga i Abdul Wahid Ismail om Nafizah Mohd Sahid. Taka nopo dau kingaran Intan Najiha om tadi nopo dau kingaran Intan Nerina. Koduo-duo nopo molohing dau nga pesara penjawat don ginumuan.
Ontok 18 Magus 2023, nokopiongoi isido miampai di puru pongindopuan i Yang Hormat Dato Ahmad Azraf Azman. Karamayan pisasawaan diolo pinoindalan id iso resort id Desaru Coast, Bandar Penawar, Johor.
Piniongoi o mikoruhang diti do Momilin Majlis Agama Silam Damung Johor (MAINJ) ii no Dato Dr. Nooh Gadut.
InterlinguainterlinguaLogoKopolombusanTemplat:IPA-artCreatedbyInternational Auxiliary Language AssociationDate1951Setting and usageScientific registration of international vocabulary; international auxiliary languageUsersA few hundred(2007)PurposeInternational auxiliary language
InterlinguaSistem ponuatanLatin scriptToudSource languages: English, French, Italian, Portuguese, and Spanish.Status nokoimagonTinoinadoNo regulating bodyKod borosISO 639-1iaISO 639-2inaISO 639-3inaGlottologinte1239Artikel nopo diti nga kiwaa simbol fonetik IPA. Sokiro aiso rendering support, kokito kou kanto do tanda ponguhatan, kupuk, toi ko' simbol suai om okon ko' aksara Unicode. Montok tapanai kointutunan kokomoi simbol IPA, intangai Kouhupan:IPA.
Interlingua (ISO 639; kod boros: ia, ina) nopo nga boros winonsoi-wonsoi antarabansa (IAL) i winonsoi id pialatan 1937 gisom 1951 do International Auxiliary Language Association (IALA). Ii nopo nga boros winonsoi-wonsoi koduo toi ko' kotolu bobos ointutunan (kalapas Esperanto om Ido kanto) om nogi boros winonsoi-wonsoi naturalis bobos ointutunan. Kogumuan nopo do tinimungan boros, puralan boros, om koulalaho suai do boros diti nga mantad do boros sejadi. Winonsoi o Interlingua montok popisompuru puralan boros di ouhan om osomok no kotindohoi miampai tinimungan boros i kopiagal miampai bobos ogumu boros. Mantad dii, ouhan ii pinsingilaan, sokuang-kuang montok diolo i momoguno boros sandad i nosiliu soboogian toud tinimungan boros om puralan boros do Interlingua. Gunoon nogi Interlingua sabaagi kopointutunan osikap montok ogumu boros sejadi.
Ogingo nogi o Interlingua tu osikap do orotian do piipironahatus riong tulun i momoguno Boros Romawi.
Ngaran "Interlingua" nopo nga mantad hogot Latin, inter i kirati do "id tanga" om lingua i kirati, "dila" toi ko' "boros". Morfem-Morfem nopo dii nga kotunud id suang boros Interlingua. Mantad dii, Interlingua nopo nga "olit boros" toi ko' "boros piolitan".
Inus nopo nga julat ii mogisuusuai montok do kowoowoyoo toi ko' koimaan tongoulun om produk ii aasil mantad do kowoowoyo dii. Inus nopo nga milo boroson sabaagi do prosesom aasil mantad do pomilian medium, montok popolombus do kotumbayaan, ideo om topurimanan id suang do bontuk di tosonong kopio montok wayaan dii. 
Apagon do manakrif do inus tu apagon do mamagatang sabab do artis ii momili do kooturan om tata rajah sondii id kapamansayan karya diolo.
Iran toi ko' ngaran di poimbantug nopo nga Republik Silam Iran (Parsi:   , Jomhuriye Eslamiye Iran), oilaan nogi sabaagi Parsi id pogun-pogun kotonobon, iso pogun id Asia Kotonobon. Pogun diti nopo nga miwolit do Armenia, Azerbaijian om Turkmenistan id koibutan, Pakistan om Afghanistan id kosilahon , om Turki om Iraq (wolit Kurdistan) id kotonobon. Iran nogi nga miilang do Teluk Parsi miampai Kuwait, Iraq, Arab Saudi, Bahrain, Oman, Qatar om nogi Emiriah Arab Bersatu. Kotumbayan poimbantug nopo nga Silam Syiah om boros poimbantug nopo nga Boros Parsi.
Irina Valeryevna Shaykhlislamova lobi ointutunan miampai pamalahawan Irina Shayk (  ) (nosusu 6 Milatok 1986 id Yemanzhelinsk) nopo nga songulun Supermodel mantad Rusia, bobos ointutunan gama kokitanan disido id bolikan gulu Sports Illustrated Swimsuit Issue edisi 2007. Isido nopo nga mantad tinaru milongot, tu tapa nopo disido nga tinaru Orang Tatar om tama nopo disido nga tulun Rusia. Ontok mansak 2011, nosiliu isido model id majalah Sports Illustrated Swimsuit.
Hino nogi isido id bolikan gulu do majalah miagal do Elle, GQ om Vanity Fair. Ontok Momuhau 2013, pinungaranan isido sabaagi tondu Rusia bobos seksi do majalah Maxim. Ontok toun 2016, minaganu isido boogian id suang Pertunjukan Fesyen Rahsia Victoria id Paris.
Ontok toun 2014, minsingkono isido sabaagi Megara, sawo di Heracles id suang filem Hercules.
Miuhang-uhang isido miampai di Bradley Cooper (gisom minogosusu tanak) mantad toun 2015 gisom 2019. 
Iseh nopo nga kamoung id watas Sideman, Karangasem Regency, Bali, Indonesia. Poingion om kumalaja i Walter Spies, Theo Meier om Theo Carp id kinoyonon diti. Kampung nopo diti nga pointoning do nulu Agung. Pointindohoi po o walai winonsoi di Spies id tanga do landskap nulu kitapui om nogi ranahon misimbau.
Mosigid sabaagi panambayangan Muslim.
Quran, buuk tagayo montok songulun Muslim
Israel nopo nga iso wilayah togori taang koiso id Asia Kotonobon ii poingiliu id tonggara Rahat Mediterranean. Israel nopo nga misompada miampai Palestin id sampaping kosilahon om kotonobon daya, Lubnan id utara, Syria miampai do Jordan id kosilahon om Mesir id kotonobon daya. Ginumu mogiigiyon nopo nga turu juta tulun.
Israel Hayom (Boros Ibrit:  , dmto."Israel Baino") nopo nga' iso wooguan tadau-adau don Israel id boros Ibrit. Wooguan diti potongkopon tagal ragai om i wooguan di pointongkop kopio id Israel. Sinongonuan di Sheldon Adelson, songulun mongindapu', potoluod komisiwal, om tambalut kopio di Benjamin Netanyahu. Om iri no tu' atandasan wooguan diti do nadalaan popogingo di Netanyahu.
Tu' aiso ragai potongkopon, kipongoris tagayo o Israel Hayom moniton wooguan suai id Israel. Di 1 Milatok 2024, mantad ponoriukan don Taang Kootulon (Target Group Index), wooguan nokomoi no i tagayo id Israel ki-27.4% do papas kointangan tadau tunob, tonudon di Yedioth Ahronoth (22.4%), Haaretz (5.4%), Maariv (3.5%) om Globes (3.2%).
Tioyon (palace) Ubud, rasmi nopo nga Puri Saren Agung, nopo nga iso kompleks bongunan kinawayaan' id Ubud, Kabupaten Gianyar Bali, Indonesia.
Tioyon (palace) dii nopo nga tionon rasmi do paganakan domboyoon (royal) Ubud.
Maamaso pamanahan dau, nokotorimo i Rsi Markandya do wahyu ilahi hinonggo mananom isio do limo gundol di kigatang id lereng nuluhon id Bali, hinonggo poingkakat o kuil tama Besakih dinondo. Miampai sontinimungan tutumanud, kagayat i Rsi Markandya maya magnetik kumaa kinoyonon id gakod do nulu tanga' pulou i popokilap do babang om tenaga. Kinoyonon diti nopo nga Campuhan id Ubud id pogitongkiadan do Bawang Wos om nounsub isio do momonsoi iso kuil hiti miampai ngaran do Pura Nulu Lebah.
Ontok pamanahan dau sumusuhut id posorili do Bali, minomonsoi i Rsi Markandya do piipiro kuil toponsol di suai om minonupu isio do sistom irigison piilangan montok do landskap teres i kakal po gunoon do momumutanom dinondo. Poninanan banjar nga tua' pomusarahan nogi di Rsi Markandya hinonggo banjar nopo nga majlis kampung di kitonggungan id suang ahal do tulun ginumuan om ugama. Mantad dii, milo boroson do i Rsi Markandya nopo nga kitonggungan kumaa guas Hindu Bali id suang bontuk di bobos ohinomod i roitan sabaagi Ugama Tirtha toi ko' ugama waig obitua.
Mantad nokito ontok hinotusan ko-8, kasasari pantangon miampai akawas o kinoyonon Campuhan sabap no do kuasa rohani dau di agayo. Hogot Ubud nga mantad nogi do hogot ubad i kirati do ubat, sumuku kumaa woyo kolingasan tradisional mogisuusuai susumuni i poinsuni id kinoyonon dii. Kuminakap o sukod susumamba' Hindu id pitongkiadan do Bawang Wos montok sumiliu do popialat, modsu om monimung waig obitua montok upacara kuil om upacara pomolidangan.
Tioyon (palace), id bontuk seni bina Bali dinondo nopo nga winonsoi ontok pomorintaan Tjokorda Putu Kandel (1800-1823).
Sundung ingkaa, kalapas guminogor pomogunan ontok 1917, naraag o struktur tioyon (palace) nga sabap ii nopo nga tionon do paganakan domboyoon (royal), oruhai do noinsanangan kawagu pogulu do noukab kumaa tutumombului poinsuusuai ontok toun 1928.
Ogumu watu pinotuan i winonsoi di Gusti Nyoman Lempad (1862?1978), songulun seniman tempatan di nointutunan. Pavilion toponsol nopo nga kosoruan papaharo do kokitanan sayau ontok timpu totuong. Ponong koibutan nopo nga haro Marajan Agung sandad, kuil peribadi paganakan domboyoon (royal). Natad id dumbangan do tioyon (palace) nopo nga haro puun nunuk di olumis mantad Bengal om nogi gunoon sabaagi tionon do paganakan domboyoon (royal).
Istanbul nopo nga kakadayan bobos tagayo id Turki, sumoborong do Selat Bosporus, pialatan do Eropah om Asia. Ii nopo nga hondomon sabaagi modal kobodian, koubasanan, om kinawayaan do pogun. Kakadayan diti haro lobi do 15 riong o mogigion om 19% nopo nga mantad do mogigion Turki, and is the most populous city in Europe om kakadayan kohopod om limo bobos tagayo id pomogunan.
Ngaran kumoiso bandar diti i nointutunan nopo nga Byzantium, ngaran di tinahak do mononolod Megarian pokiikiro 657 BCE. Minamadawa o mononolod Megarian do talian potilombus kumaa monunuridong kakadayan, Byzas, tanak dewa Poseidon om nimfa Cerossa. Ponoriukan moden pinopoimbulai do kemungkinan ngaran Byzantium i papatalang kinoyonon mogigion asli Thracian i nokopogulu mantad do kakadayan di ogonop. Constantinople nopo nga mantad ngaran Latin Constantinus, kalapas Constantine the Great, maharaja Rom i minonguridong kawagu o kakadayan dii ontok 324 CE. Pointimporon o Constantinople sabaagi ngaran di koubasan montok kakadayan id Kotonobon gisom toun 193-an, soira tumimpuun o puru kikuasa' Turki do mononsog kopomogunaan "Istanbul" id suang boros suai. osannye om stanbul nopo nga ngaran di ginuno do Uthmaniyyah maya alternatif ontok pomorintaan diolo.
Ngaran diti mantad do frasa Yunani Timpu Pintangaan, maya harfiah 'kumaa id kakadayan' om ii nopo nga karalano Constantinople sinuku do tulun Yunani tampatan. Ahal diti popokito status dau sabaagi iso bandar apangkal id kinoyonon dii. Okito nogi o kapansalan Constantinople id suang pomogunan Uthmaniyyah maya ngaran pomolohou dau i kirati do 'Totobon Koimogoton' id boros do Turki Uthmaniyyah. Pomusarahan alternatif nopo nga ngaran dii nokoburu do potilombus mantad "Constantinople", miampai pinatatak o patod boros kumoiso om kumotolu. Piipiro toud Uthmaniyyah ontok hinotusan ko-17, miagal do Evliya elebi, popointalang dii sabaagi ngaran umum Turki ontok timpu dii; ontok kolimpupuson hinotusan ko-17 om kolimpupuson hinotusan ko-18, ii nga ginuno maya rasmi. Penggunaan pertama perkataan Islambol pada mata wang adalah pada tahun 1730 semasa pemerintahan Sultan Mahmud I. Kopomogunaan kumoiso hogot Islambol id tusin nga ontok toun 1730 maamaso pomorintaan di Sultan Mahmud I. Id boros Turki moden, sinuat o ngaran dii sabaagi stanbul, miampai  kititik, tu pimato Turki popisuai do I kititik om aiso titik. Id boros Inggiris, potosolon o patod boros kumoiso toi ko' dohuri, nga id boros Turki nopo id patod boros kumoduo (-tan-). Songulun i mantad kakadayan nopo nga stanbullu (plural stanbullular); gunoon o Istanbulite id Inggiris.
Watu tagayo diti kanto nga sanganu do lambangan kalantayon id Forum Constantine (dinondo emberlita)
Artifak Neolitik, i nokito do puruan arkeologi ontok kotimpuunon hinotusan ko-21, popointalang do gasait kinawayaan Istanbul nopongo no ontok kotimpuunon milenium ko-6 SM. Koiyanan pogulu dii oponsol id suang panarayadan Revolusi Neolitik mantad Kosilahon Tosomok kumaa Eropah, nokoindalan solinaid osomok no do iso milenium pogulu nolosod do waig di miningkawas. Kinoyonon tulun kumoiso id ponong do Asia, nuluhon Fikirtepe, nopo nga mantad timpu Tambaga, miampai artifak i kitadauwulan mantad 5500 gisom 3500 SM, Id ponong Eropah, minsomok do titik gasait ( Sarayburnu), haro koiyonon Thracian ontok kotimpuunon lineium kumoiso BCE. Pinionit o monunuat moden ii miampai toponim Thracian Lygos, rinait di Pliny the Elder sabaagi ngaran timpuunon montok kinoyonon Byzantium.
Nokotimpuun o nawayaan kakadayan dii i kopipio pokiikiro 660 SM, soira minonuridong o peneroka Yunani mantad Megara do Byzantium id ponong Eropah Bosporus. Minomonsoi o peneroka do iso akropolis misampaping miampai do Golden Horn id kinoyonon pogulu do Thracian, pinopoburu kobodian kakadayan wagu dii. Nokotoguang o kakadayan diti do timpu pomorintaan Parsi di oruhai ontok kaalanan hinotusan ko-5 SM nga sinaladan kawagu do tulun Yunani maamaso Sangod Yunani-Parsi. Pinotilombus o Byzantium sabaagi soboogian mantad do Liga Athens om i monowoli dau, Liga Athens Koduo, pogulu nakaanu kagabasan ontok 355 SM. Alaid miiso miampai tulun Rom, nokosiliu o Byzantium do soboogian mantad Empayar Rom maya rasmi ontok 73 CE. Kootuson Byzantium do mongobi kumaa mononolod kuasa' Rom Pescennius Niger sumaap do Maharaja Septimius Severus minomorutum dau; soira minangakun naala yau ontok kolimpupuson 195 CE, norumbak o kakadayan dii sabap no do duo toun panalaban. Limo toun kalapas dii, tuminimpuun kawagu i Severus do popoingkakat Byzantium, om nakaanu kawaagu o kakadayan dii koimogoton dau om nokolobi do koimogoton pogulu dii.
Poinladsong o Istanbul id koibutan kotonobon do Turki om sumoborong do Selat Bosporus,i popotounda iso-iso no wayaan mantad Rahat Oitom kumaa id Mediterranean maya Rahat Marmara. Mantad nawayaan, kakadayan diti haro koiyonon di kosudong montok pomutaranan om pertahanan: Pirubaan Rahat Marmara, Bosporus, om Sungu Amas popotounda do pertahanan kosudong kumaa sangod do susumaap om totobon tol semula jadi. Piipiro pulou di alawaBykada, Heybeliada, Burgazada, Knalada om limo pulou di lobi okoronopo nga soboogian mantad kakadayan diti. Nokoburu o disan kotogisan Istanbul om nokolobi do rontob semula jadi dau. Soboogian ginayo do Caddebostan nopo nga poinladsong id kinoyonon pomunsoon, pinopoingkawas ginayo kinoyonon do kakadayan kumaa 5,343 kilometer persegi (2,063 watu persegi).
Sundung do haro mitos do turu nuluhon mombontuk do kakadayan, i kopipio nopo nga haro lobi do 50 nuluhon id suang rontob kakadayan. Nuluhon bobos akawas id Istanbul, Aydos, nopo nga 537 meter (1,762 kaki) o kinawas.
Sabaagisongulun graduan Universiti Exeter, minundaliu i Rowling hilo id Portugal ontok toun 1990 montok mongia' mato balajaran boros Inggeris. Nokoruba isido om nakasawo songulun wartawan Portugis do . Tanak tondu diolo, Jessica, nosusu ontok toun 1993. Kalapas nopupusan pikoruhangan disido miampai piadaan, minundaliu i Rowling hilo Edinburgh miampai tanak dau om poingion id toning walai do tadi dau tondu. Nokotoguang i Rowling do kobolingkaangan do monumad tinan sondii om tanak dau ontok dii, om minimpuun di isido monuat do. Nakaanu kaka i Rowling do idea kokomoi ponuatan buuk ontok kapamanahan disido suminakai kurita tapui mantad Manchester kumaa hilo London ontok toun 1990. Kalapas inpiipiro do au notorimo, nakalantoi i Rowling minopoboli do buuk dii, Harry Potter dengan Batu Hikmat soginumu MS$4,000. 
Jaa Suzuran nopo nga songulun mimingokono om popolombus ababayan montok rodiu id Era FM. Ngaran kopio disio nopo nga Mohamad Faizal Ahmad. Notimpuunan do otutunan isio maamaso mimingkono id filom kumoiso disio, Autumn in Wales id Astro.
Jaa SuzuranKinosusuonMohamad Faizal bin Ahmad (1994-04-06) Ngiop 6, 1994 (umul30)Kota Bharu, Kelantan, MalaysiaKalajaPopolombus ababayan id rodiu, mimingkono, popolombus ababayan, mamain pomoinanTounmimparagat2018bainoPaganakanRaa suzuran (tadi)
Jaclyn A/P Joshua Thanaraj Victor ko lobi' ointutunan sabaagi Jaclyn Victor (nosusu ontok 4 Momuhau 1978) nopo nga songulun susuminding om mimingkono Malaysia i nakaanu do ngaran maya kalantayan id Malaysian Idol di musim koiso nogi ontok toun 2004. Nointutunan isido sabaagi songulun ii kiwaa rolou di kohiok ginawo om kikabaalan do lumoyou di osonong. Nosiliu nogi yau sabaagi do artis i nakalantoi om nakaanu do gaa koiso id gana do muzik om filem do Malaysia. Gisom baino, nakalantoi isido om nakaanu do Gaa' Industri Muzik (10 Trofi), Gaa' Juara Lagu (5 Trofi), Gaa' Bintang Popular Berita Harian (2 Trofi) om Gaa' Planet Muzik (2 Trofi). Suai ko ii, nakalantoi nogi i Jaclyn do 1 Trofi Gaa' Skrin, 1 Trofi Festival Filem Malaysia, 1 Trofi Gaa' Shout! om 1 Trofi Gaa' Era. Nointutunan isido sabaagi susuminding tosonong id pogun Malaysia sopiagal di vokal kingaran miagal ko Siti Nurhaliza, Ziana Zain om Misha Omar.
Jaime King (nosusu oontok Ngiop 23, 1979) nopo nga songulun mimingkono mantad Amerika. au nopo diti nga nointutunan sabaagi songulun mimingkono di abantug maya filem dau, Sin City (2005), My Bloody Valentine 3D (2009), The Mistletoe Promise, Hallmark movieom nogi Star Wars: The Clone Wars.
Jakarta (/dkrt/; Indonesian pronunciation: , Betawi: Jakart), miampai rasmi nopo nga Watas Ibu Kota Poimbida Jakarta, numaan innibaai kumaa DKI Jakarta) om i pogulu nopo nga otutunan sabaagi Batavia gisom do toun 1949, nopo nga ibu kota om kakadayan tagayo mantad Indonesia. Poinladsong id Koibutan Kotonobon do Jawa om pulou di bobos togumu mogigion id pomogunan, Jakarta nopo nga metrapolitan bobos tagayo is Asia Kabaatan Kosilahon om kifungsi sabaagi do modal diplomatik ASEAN. Wilayah Ibu Kota Poimbida nopo nga kistatus miagal do provinsi om mirontob miampai duo provinsi suai: Jawa Kotonobon id kabaatan om kosilahon; om (mantad di toun 2000, soira pinitongkiad mantad Jawa Kotonobon) Banten kumaa kotonobon. Garis kotogisan dau nopo nga pointoguang do Rahat Jawa id koibutan, om miilang do rontob maritim miampai Lampung id kotonobon. Kawasan metropolitan Jakarta nopo nga kobodian koduo bobos tagayo ASEAN kalapas do Singapura. Di toun 2023, PPP KDNK kakadayan nopo nga lobi kuang soginumu MS$724.010billion.
Jakarta nopo nga longkod kobodian, koubasanan om komisiwal Indonesia. Sundung pia Jakarta nopo nga soginayo do 661.23km2 (255.30sqmi) om miampai dii nopo nga haro kinoyonon tokoro mantad hinggo-hinggo wilayah Indonesia, kinoyonon metropolitan soginayo 7,076.31km2 (2,732.18sqmi), i kohompit no do kakadayan satelit Bogor, Depok, Tangerang, Tangerang Kabaatan, om Bekasi, om kiwaa populasi lobi kuang soginumu 32.6 riong as of 2022, poposiliu sabaagi kinoyonon kakadayan bobos tagayo id Indonesia om koduo bobos tagayo id pomogunan (kalapas do Tokyo). Jakarta nopo nga poinladsong id kinoyonon koiso id suang do wilayah Indonesia id suang do indeks koingkakaton do tulun. Liwang pamadagangan om pakalajaan id Jakarta, miampai do komilaan do mongukab potensi di lobi akawas taraf koposion kopiadang do boogian suai id pogun diti, nakaanu minamagayat do mogigion mantad pointongkop Indonesia nusantara, poposiliu do kinoyonon diti sabaagi kinoyonon lebur montok mogikaakawo koubasanan.
Jakarta nopo nga iso mantad toinsanan kakadayan bobos totuo i nokotilombus do ionon id Asia Kabaatan Kosilahon. Nokohino mantad po di hinotusan koapat (4) sabaagi Sunda Kelapa, kakadayan diti nopo nga nokosiliu do tuundorongon kapal rahat pamadagangan toponsol montok Kolunduan Sunda. Di timpu di pogulu po, kinoyonon diti nopo nga ibu kota de facto Hindia Kosilahon Belanda, soira notutunan o kinoyonon diti sabaagi Batavia. Miampai rasmi, Jakarta nopo nga iso kakadayan id suang do Jawa Kotonobon gisom do 1960 soira nosimbanan o status rasmi dau kumaa wilayah miampai wilayah ibu kota poimbida. Sabaagi iso wilayah, kolunduan dau nopo nga haro limo kakadayan togori om iso kinoyonon togori id Pulou Seribu. Jakarta nopo nga alpha world city om kinoyonon do sekretariat ASEAN. Institusi kousinan miagal do Bank Indonesia, Bursa Saham Indonesia, om upis korporat mogikaakawo syarikat Indonesia om kotinanan multinasional i poinladsong id kakadayan.
Pogumbalan tapangkal do Jakarta nopo nga kohompit no do koingkakaton kakadayan di osikap, korumbakan sidsorili, ponosomuan do tongus, kososokon om luyud gama do nakasaalom (koingkawasan tipong rahat relatif, okon ko' mutlak). Soboogian do Jakarta Koibutan nopo nga nokoinsiriba gisom do 17sm (6.7inci) monikid toun, om boogian kabaatan nopo nga lobi oumolig. Iti nopo nga poposiliu do boogian koibutan kakadayan nopo nga lobi ouhan oontok do luyud om iso ibu kota di bobos osikap do olondod id pomogunan. Montok monolibamban kobolingkahangan diti, antakan di Magus 2019, pinopoilo i Presiden Joko Widodo do palan montok popoundaliu ibu kota Jakarta kumaa kakadayan pinalan Nusantara, id wilayah Kalimantan Kosilahon id pulou Borneo. Pinasaga do MPR o laang diti di 18 Milatok 2022. Au do kolunduan Indonesia niduanan o Jakarta kalapas pinopoilo do palan montok popoundaliu do ibu kota pogun diti, ka di panalad pamalanan, minanahak batos montok poposoliwan tusin soginumu MS$40 bilion, i lobi agayo mantad kos montok momonsoi do Nusantara, montok mongumolig do kakadayan diti id suang do piipiro dekad dumontol.
Suku Jakun toi ko' orang Ulu nopo nga orang asli id Orang Asli di Damung Pahang om Orang Asli di Damung Johor. Yolo nopo diti nga mantad Mongoloid Selatan. 
Abaagi o Jakun kumaa duo, Jakun id gouton om Jakun id disan do rahat (Orang Laut / Orang Kuala). 
Kogumuan nopo suku Jakun nga otumbayaan kasari Animisme i arahung do sandad posorili miagal do nulu, nuluhon, dolungan, bawang, watu om agop. Poingigit kasari diolo o pogoduhan i pinasandad mantad di laid po.
Sir James Brooke, Raja Topurak Sarawak (29 Ngiop 1803 - 11 Mahas 1868) nopo nga songulun tentera British om nogi pengembara ii mengasas do Karajaan Sarawak id Borneo. Baginda nopo nga minomorinta sabaagi Raja Topurak koiso id sarawak mantad toun 1841 gisom do nopujulan kiniopon ontok toun 1868. 
Nosusu i Brooke om pinagayo id siriba Syarikat Raj Hindia Kosilahon Inggeris id India. Kopongo do piipiro toun ponudukan id England, sumaan baginda sabaagi do Tentera Bengal. Nosindualan i Baginda om tuminingkod mantad do suruhanjaya dii. Minomoli Baginda do iso kapal om belayar kuminaa do Kepulauan Tabai miampai minonguhup mongidu do pemberontakan, om nosiliu do gabenor Sarawak. Tumilombus, miningoos isio do menindas cetak rompak id rantau diti. Id pergolakan potilombus, pinotonduli baginda kumaa do Sultan Brunei o takhta dau, miampai do baginda Sultan nopo nga pinoposiliu di Brook sabaagi Raja Sarawak.
Brooke nogi nga nokoumbal do nokritik di Parlimen British om maya rasmi nosiasat do Singapura kokomoi laang-laang sumaap lanun baginda. Sundung do ingkaa, noonuan o pamantangan baginda om bertahsia id London montok lisih kumaa Asia Silaubaat. Karya-karya noterbit songulun naturalis ii Alfred Russel Wallace nogi nga ogumu momboros kokomoi kosuahon om prestasi baginda. 
Koposion Gulu
Kopongo sikul puralan boros id England, minaampayat do perkhidmatan Syarikat Hindia Kosilahon Inggeris isio ontok toun 1825 id India. Kopongo korikatan dau, pimusuhan nokoimbulai id Burma, om pinaatod id Brooke id Burma miampai do sontinimungan askar Syarikat Hindia Kosilahon Inggeris kumaa Lembah Brahmaputra ontok toun 1825. Ontok do hilo, nosindualan tomod i Brooke ontok minomuruan do kalvari sukarilawan momogun om pinaatod guminuli kumaa England montok rawatan. Minaganu o timpu piipiro toun montok di Brooke do nokolidas om ontok toun 1830, tuminonduli kumaa Madras nga noiduanan no montok pootodon kumaa pisangadan.
Tumilombus, pinaatod nogi iyau kumaa id China montok do mengembara maya do kopulauan India Kosilahon. Mantad dii, minaganu i Brooke do kootuson do ii nopo nga koiyonon di tosonong montok monoodo do kuasa Inggeris om mongoruhang puhawang do paganakan. Minumbal isio do dumagang kumaa id Kosilahon Sodu nga au nakalantoi.
Timpuunon id Sarawak
Ontok toun 1835, minogidu pogun o tapa dau om pinopotindohoi do harta soginumu 30,000, montok do gunoon disio momoli syarikat kapal kingaran do Royalist. Kopongo belayar kumaa Borneo ontok toun 1838, nokorikot isio id Kuching ontok wulan Magus om toun dii nogi, nokoihum isio do kokompungan di nokotimbaba do pemberontakan kaum Dayak sumaap do Kosultanan Brunei. Minonguhup isio di Raja Muda Hashim, mamai om raja muda do Sultan Brunei ii momorinta do magala pemberontakan Dayak, om sabaagi balasan Raja Muda Hashim, minanahak isio do ngaran kumaa dau sabaagi Raja Sarawak ontok 1841. Pomolohou dii nopo nga na'sah do Sultan Brunei om noonuan do pomolohou Raja Topurak Sarawak.
Jane Austen (16 Momuhau 1775 - 18 Madas 1817) nopo nga songulun monuunuat novel Inggeris di ointutunan kopio. Aasil ponuatan nopo dau nga noindu sabaagi soboogian mantad ko' dopitor ponuatan sastera id Kotonobon di royohon kopio. Korotian dau do koposion songulun tondu om kaabalan dau id bontuk satira om ironi pinoposiliu dau sabaagi monuunuat novel di arayou om kirahung ontok timpu dii.
Novel Austen kakal po basaon do tongoulun toomod sabaagi hihingoon miampai oliwas. Id timpu baino, ponuatan dau nopo nga nosili kakamot pinsingilaan id universiti om osiliu iso guason poimbida id ponoriukan takawas om kritis. Piipiro ponuatan disido di amu nopongo nogi nga pinalabus. Sundung do ingkaa, kolobusan dii npo nga montok paganakan disido di poimpasi po kasaii ontok timpu dii.
Nosusu ii Jane Austen id walai paderi id Corrimal ontok toun 1775 id Rev. George Austen (1731 - 1805) om sawo, Cassandra (ne Leigh) (1739 - 1827). Haro onom mogiadi-adi kusai om songulun taka id paganakan disido. Poingiyon isido id koiyonon dii solinaid koposion dau om au insan sinumawo. Portret dau di iso no di nolakar miampai watik mantad Cassandra nopo nga poingiliu id Koimoton Portret Pogun, London gisom baino. 
Jane Elizabeth Runciman (4 Mahas 1873  13 Milau 1950), ointutunan sabaagi 'Jeannie' id pialatan do tambalut om paganakan dau nopo nga ointutunan sabaagi mononombir upiso koisaan om nogi momiwagu do sosial. Nosusu isido id Waterford, County Waterford, Ireland di toun 1873.
Runciman nopo nga songulun tondu id New Zealand di pinoingkakat sabaagi hakim kotoronongon. Di toun 1916, nakaanu isio do Mdaille de la Reine Elisabeth (Queen Elisabeth Medal) montok goos dau do monimung tusin montok tabung ponguhupan Belgium maamaso Sangod Pogun I.
Jang Won-young (: ; nosusu ontok 31 Magus 2004), ointutunan nogi sabaagi Wonyoung, nopo nga songulun susuminding Kabaatan Korea. Isido nopo nga puru tinimungan Ive, tinimungan tondu Kabaatan Korea id siriba Starship Entertainment om bagas puru do projek tinimungan tondu Iz*One, soira nakalantoi do kinoyonon koiso id suang ababayan soduontong realiti survival tinimungan tondu id Mnet Produce 48 ontok 2018.
Koposion Pogulu om Ponudukan
Nosusu i Jang Won-young id Ichon-dong Seoul, Kabaatan Korea, ontok 31 Magus 2004. Haro o taka totuo di Jang, mimingkono Jang Da-ah, songulun artis id siriba King Kong by Starship.
Kalapas minongimpuun gama miampai Iz*One, minanahak do kopoilaan o tinimungan label Off the Record kokomoi hizab di Jang montok momongo sinikulan maya sinikulan id walai ontok Ngiop 2019. Sumusuhut, minidu isido mantad Yonggang Middle School om ninaganu poniisan kelayakan, nakalantoi miampai skor oborolou id Korea, English om Matematik. Nakaawi i Jang do ponginabasan id School of Performing Arts Seoul ontok 9 Mansak 2023.
Janger sayau sosial i winonsoi ontok toun 1920-an, sundung tadauwulan nontodon di otopot nopo nga au noilaan.:17, 161 Mananganu o I Mad Kredek do nontodon nopo sayau dii nga mantad kampung Menyali, Bali Utara, om sinding-sinding nopo di gunoon id suang sayau diti nopo nga sinding do penggembala kuda id kinoyonon dii.':101
Kosolimbahan
Janger nopo nga 'sayau komulakan i mongimbayat':92 i mimpuun miampai tableau vivant om sinding ponusau-suau.:161 Sumusuhut, momonsoi o 12 susumayau kusai (kecak) do rutin di apangkal. Soira opongo, mirikau yolo id suang duo nuludan baris i kiwaa onom tulun, i miintong (berhadapan). Sumusuhut, sumuang o iso tinimungan tondu (janger) id koiyonon dii om suminding do sinding layat (rakyat) koubasanan,:161 om poposolimbou sayau di lobi olumaya miampai 'poposotol koguraon longon di lumuyung (fluid) om lumakun (undulating)'.:100 Soira opongo, momonsoi yolo duo nuludan baris i kiwaa onom tulun, miampai susumayau kusai 'mombontuk piolitan id sorili koiyonon pomoinan.':161 Koukaban nopo diti nga suhutonon do iso drama, i koubasanan nopo nga kokomoi do tema domestik pointantu.:162
Jata Pogun MalaysiaArmigerYang di-Pertuan AgongAdopted1963CrestA crescent and a fourteen-pointed federal star.ShieldTierced per pale, the second three-and-a-half times as wide as the other two: The first (at dexter) of Penang; the second per fess, in chief paly of four Gules, Sable, Argent and Or, in base of Sabah, a Bunga Raya (hibiscus flower), and of Sarawak; the third 
(at sinister) Argent, a Malacca tree standing on a base proper; and a chief Gules, five krisses in their sheats, per pale.SupportersDuo rimauMottoBersekutu Bertambah Mutu(Malay)('Unity is Strength')
Jata Pogun Malaysia nopo nga lambang mantad kolid toi ko' escutcheon, duo rimau montok ponokodung, tulan om rombituon kipisuk hompot om apat (14) montok lambang om moto. Gama do jata Malaysia nopo nga mantad Pogun-Pogun Tabai Bersekutu id siriba do pomorintaan kolonial British, i kaagal do reka bontuk heraldik Eropah.
Reka bontuk
Jata nopo nga mantad kolid i tamangan do duo tinan rimau i obibas sabaagi do ponokodung. Kolid id sawat nopo nga lambang miampai tulan sabit tosilou miampai "rombituon piisaan" kibucu 14, kohompit no do moto id sepanduk, id boogian siriba.
Crest toi ko' helm
Wotik tosilou do jambul, tulan sabit om rombituon piisaan kibucu 14 nopo nga panakalambang do pomorintaan pogun kiraja. Tulan sabit nopo nga mongobi do ugama Silam sabaagi ugama rasmi om rombituon piisaan nopo nga mongobi do hopod om tolu damung om Wilayah Pisompuruan Malaysia.
Id kotimpuunon, rombituon kipisuk hopod om apat nopo nga mongobi hopod om apat damung sandad Malaysia, kohompit no Singapura. Au nokosimban iti hali pia nokosoliwan no o Singapura mantad koisaan di toun 1965, nga miampai umum nopo nga notorimo sabaagi mato ko-14 montok mongobi do Wilayah Pisompuruan.
Escutcheon
Escutcheon, i nobian do kolid, lobi-lobi no montok tudu borkhidmat sabaagi mongongobi pogun-pogun i miiso id siriba do porsokutuan Malaysia, om abaagi kumaa hopod boogian. 
Boogian sawat toi ko' ponokotulu do kolid nopo nga haro limo keris miampai latar tolikud taragang, mongobi do limo bagas Pogun Tabai Au Poinsompuu, Johor, Terengganu, Kelantan, Kedah om Perlis. I wookon do keris, id suang do jata Tana' Tabai nopo nga abaagi kumaa tolu, om iri nopo nga bagas Pogun Tabai Poinsompuu, Pulou Pinang om Melaka, baino nopo nga nabaagi kumaa apat boogian:
Id boogian decter (gibang mantad pogintangan tulun) nopo nga puun Lugus miampai Sunsuyon Pulou Pinang i mobi do Pulou Pinang.
Id boogian tanga' sawat do kolid, id boogian siriba do nuludan keris nopo nga haro wotik-wotik Pogun Tabai Poinsompuu (aragang, oitom, opurak om osilou) i noulud mantad gibang kumaa wanan. Pomilian ponguludan wotik taragang, oitom, opurak om osilou nopo nga mombontuk waranan bondira pogun dii. Aragang oitom om osilou nopo nga montok Damung Sembilan; oitom opurak montok Pahang; oitom, opurak om osilou montok Perak; om aragang om osilou montok Selangor.
Id boogian taatanga' siriba do kolid, haro tolu boogian i antakan di pogulu nopo nga mongobi do pogun wagu (antakan di toun 1963) i otutunan sabaagi Sabah, Singapura om Sarawak. Mantad di 1965, boogian Singapura nopo nga sinimbanan do tusak kabansaan, tusak raya.
Id boogian do sinister (mantad pogintangan do tulun) nopo nga puun "Melaka" i mongobi do pogun Melaka.
Monokodung
Duo rimau i monokodung do kolid nopo nga simbol koubasanan do Tabai. Pinakakal yolo mantad panji-panji kolid Porsokutuan Tana' Tabai di pogulu po, om pogulu dii nopo nga mantad Pogun-Pogun Tabai Poinsompuu. Yolo nopo nga panakalambang do kagarasan om katamaan.
Moto longon, id siriba do kolid nopo nga sepanduk miampai frasa "Bersekutu Bertambah Mutu" (Piisaan nopo nga Kagarasan) sinuat momoguno boros rumi Tabai om Jawi. Frasa id suang do boros Inggilis nopo nga sinimbanan kumaa boros rumi id suang do boros Tabai di toun 1963.
Pogun-pogun Tabai Poinsompuu om Koisaan Malaya
Nontodon do jata Malaysia nopo nga naanu mantad poninanan Pogun-Pogun Tabai Poinsompuu (FMS) id siriba do pomorintaan kolonial United Kingdom. Maamaso do kopointutunan bondira Pogun-pogun Tabai Poinsompuu di toun 1895, notorimo o jata FMS om poingkakal gunoon mantad toun 1895 gisom poninanan Porsokutuan Tana' Tabai di 1948.
Longon, nopo nga nosimbanan no, kohompit no kolid, duo rimau om sepanduk, nga kakal kasari popokito do mahkota kosilahon id timpak pimpinan, mongobi do apat kosultanan, Reka bontuk kolid nogi nga lobi ouhan; gama do FMS nopo nga apat no pogun, kolid nopo nga papahangkum no boogian do "party per cross" suku tounan i mongobi do wotik bondira apat FMS (miampai laang di miagal, bondira FMS nopo nga mongobi do pogun, om wotik id suang do senjata nokoburu Malaysia nogi nga mongobi pogun di miagal). Moto diti nogi nga notulis momoguno Jawi id kotimpuunon, sabaagi do "Dipelihara Allah" (Tinamangan do Kinorohingan) i noonsipan do duo rombituon miampai walu pisuk. "Dipelihara Allah" timpu baino nopo nga nosiliu do moto montok Selangor.
Sundung pia kinoponuridangan do Koisaan Malaya di toun 1946 minogoit do kopiomungan FMS miampai limo Pogun Tabai Au Poinsompuu om duo Pogun-Pogun Selat (au kohompit do Singapura), jata FMS nopo nga kakal gunoon om au nosimbanan sabaagi lambang koisaan solinaid duo toun pogulu pombubaran koisaan.
Porsokutuan Tana' Tabai
Jata Pisompuruan Tana' Tabai i gunoon id pialatan do toun 1952 om 1963, nopo nga noimpohon do jata FMS, om nosiliu do impohon kumaa jata pogun Malaysia timpu baino.
Koponuridangan Porsokutuan Tana' Tabai di toun 1948 nopo nga minogowit do pongintangan kawagu jata dii. Kiwaa piipiro kosimbanan miagal do porwakilan di lobi ogonop kumaa 11 pogun porsokotuan id suang do kolid (hinonggo tantob wagu i kisuang do lambang pogun noruhangan pinsuang id sawat om id sampaping do wotik mantad FMS), ponimbanan do mahkota kosilahon miampai tulan sabit tosilou om 11 rombituon porsokutuan atarom (lambang nopo ga mongobi do 11 pogun mantad bondira Porsokutuan Tana' Tabai). Moto mantad Jawi nogi nga sinimbanan kumaa "Perpaduan adalah Kekuatan" (Koisaan nopo nga Kagarasan) id suang do boros Inggilis om Tabai Jawi. 
Id titik do ponorimoon, kolid nopo di nga kisuang do roromu-roromu miagal dilo:
Luguan, limo keris i mongobi do Pogun-Pogun Tabai Au Poinsompuu;
Id suang do wotik do oposi, wotik do FM;
Miampai dexter, hulu Putera Wales, tolig om lakun mantad lambang Pulou Pinang; om
Id sinister, om gerbang totobon A Famosa mantad jata Melaka.
Nosimbanan kawagu jata dii montok kumoinduo kalapas do poninanan Malaysia, miampai kinosuangon do Singapura om pogun Borneo Koibutan (Sabah) om Sarawak di toun 1963. Kinoruhangan ginumu pogun diti nopo nga nakaanu minonimban kawagu jata Porsokutuan Tana' Tabai. Jata diti nopo nga monokodung do tolu pogun wagu miampai kinoinlaaban do kolid. Winonsoi kawagu o rimau miampai minaganu kinoyonon boogian tinan di misuai (tinan id gulu nopo nga mingkawas om id dolikud do kolid, om tinan id dolikud nopo nga mamagamit do moto om kolid), om popiagalan tokoro nogi nga winonsoi id boogian sepanduk om ninaru do tulan, om rombituon porsokutuan 11 mato nopo nga sinimbanan kumaa 14 mato. Montok kopiagalan do boros Tabai sabaagi boros kabansaan pogun Malaysia, sinimbanan o moto id suang do boros Inggilis kumaa boros Tabai.
Id suang do timpu pongintangan kawagu diti, sinimbanan o lambang A Famosa kumaa puun Melaka. Piipiro simbol nogi nga sinimbanan montok mongidu simbol mononolod om simbol okon Silam i suai. Nga poingkakal kasari simbol i suai. Hulu Putera Wales Pulou Pinang nopo nga sinimban miampai kitaang. Di pogulu nopo nga sinimbanan kumaa puun Lugus, nga sinimbanan kawagu kumaa Sunsuyon Pulou Pinang (i winonsoi om nopongo di toun 1980-an) om barry miampai walu lakun Azure om Argent kumaa hopod. Gama do pinongugadan do Singapura di toun 1965, sinimbanan kawagu o jata dii. Di toun 1988, lambang Sarawak nopo nga sinimbanan miampai jata pogun i kiimpohon do tombolog enggang; miagal dii nogi montok pogun Sabah, i pogulu nopo nga noobian no do bondira i nigitan do sapasang jata mantad jata pogun pogulu 1963, nintangan kawagu montok popokito jata pogun dinondo i poimponu. Jata pogun Malaysia nopo nga pinapaasil do rimau di lobi okito kopio om orongit.
Jata baino nopo nga pinokito id bondira Putrajaya - panakatanda do kapansalan Putrajaya sabaagi tirikohon wagu montok karajaan Malaysia
Jata diti nopo nga gunoon id piipiro bondira pogun id suang do Malaysia. Piawai Domboyoon (royal) Yang di-Pertuan Agong, bondira Wilayah Porsokutuan om bondira Putrajaya nopo nga popokito do jata id boogian taatanga, i soboogian tagayo nopo nga au sinimbanan.
Jean Henry Dunant nosusu id tadau 8 Mikat toun 1828 id Geneva, Switzerland om napatai id toun 1910, 30 Gumas id Heiden, Zurich, Switzerland. Ointutunan yau sabaagi songulun tulun Switzerland, papadagang, aktivis sosial om ogirot id aktiviti kougamaan Kristian aliran Calvinisme.
Id toun 1859 hiza misi pangadagangan dau id Algeria, Bonua Afrika, nokokito yau do kaantakan Sangod Solferino id kampung Solferino. Otutunan sabaagi Itali di dondo. Buuk sinuatan dau A Memory of Solferino monusuy kokomoi koinggoritan tongoulun do nokoompit id sangod, tantara toi ko tulun toomod. Sangod Solferino popohompit do tantara Perancis om tantara Austria.
Buuk Koinganan id Solferino
Henry Dunant hiza toun 1860
Buuk diti nitayad kumaa ngai luguan karajaan id Eropah montok manahak kasadaran kokomoi koinggoritan tulun it kohompit solinaid do sangod.
Mantad dii nakaanu oo piipiro tinimungan luguan karajaan di manu poporealisasi do sogu di Henry Dunant, ii no tu:
Momorun organisasi koulunan sompomogunan montok monguhup tantara om tulun toomod it norualan om noinggoritan solinaid sangod.
Papaharo pibatasan sompomogunan mooi do tantara it norualan mantad nonggo-nonggo tadon nuru uhupan.
Aasil nopo dau nga id toun 1864, Koisaan Palang Taragang Sompomogunan (ICRC), ii ningkakat hiza au au yau hiri. Konvensyen Geneva 1864 nogi nga aasil mantad sogu di Henry Dunant om Komitikuasa Palang Taragang Sompomogunan.
Id toun 1901 nakaanu ii Henry Dunant om Frederic Passy do anugerah tutungkap Nobel Koumoligan ahapas piipiro kontrovesi.
Lukisan kokomoi limo Komitikuasa Palang Merah Antarabangsa
Koposion Kopogulu
Henry Dunant nosusu id Geneva, Switzerland. Tapa nopo dau nga songulun papadagang, Jean-Jacques Dunant dan ibunya Antoinette Dunant-Colladon. Paganakan dau nopo nga tulun Kristian, Calvinisme om paganakan elit id Geneva. Molohing dau nopo nga aktivis sosial, ogumu timpu toliwang diolo ginuno montok monguhup tangaanak di aiso molohing. Tama dau nopo nga poingkaraja id lamin pongusaan om oubas monguhup tulun di norutum.
Memorial Henry Dunant id Heiden, Switzerland.
mantad 1836, Henry Dunant insaru tumanud molohing dau momonsoi gama-gama kebajikan id iso Penjara Toulon, Switzerland.
Hiza 1846, nokokito yau do pemberontakan om tinumanud do Koisaan Geneva montok Alm. Ahapas di, miampai tambalut dau, pinoingkakat yolo do 'Thursday Association' ii no tu tinimungan tuunion montok monoriuk alkitab om monguhup tongoulun di noinggorit. Maganu nogi yau timpu toliwang montok tumombului do tongoulun id penjara om momonosi ogumu gama sukarela suai.
Id 30 Milau 1852, pinopoingkakat yau do Koisaan Tanak Wagu Kristian id Geneva. Tolu toun ahapas di, nokohompit yau do pitimburungakan id Perancis kokomoi kopoimaganan koisaan dilo id taang sompomogunan.
Hiza toun 1852, nakalabus yau mantad id Kolej Calvin tu nakaanu yau maraka di osiriba. Ahapas dii kinumaraja yau id Syarikat Kousinan Lullin om Sautter.
Algeria
Id toun 1853, tinumombului ii Henry Dunant id Algeria pogun Tunisia om om Sicily id Afrika Kaabatan om nokoimbulai no buuk "An Account of the Regency in Tunis" id toun 1858.
Pinoingkakat yau do syarikat id Algeria id toun 1856 ahapas nakaanu tana mantad penjajah Perancis. Tumo luong dau nopo di nga nopungaranan sabaagi "Financial and Industrial Company of Mons-Djmila Mills". Nga au yau nakaanu do sokodung id aspek kosongonuan dit tanah om waig sabab kakal po sangod.
Montok monolibamban kobolingkahangan do aiso waig id ladang dau, Manu ii Hnery Dunant do rumuba di Maharaja Napoleon iii id Perancis. Nga Perancis kakal po kiwaa sangod do id Lombardy. Monokodung oo Perancis di Piedmont-Sardinia sumaap do Austria. Hiza dii, upis induk di Napoleon iii nopo nga id Solferino.
Jeffrey Lionel Dahmer (/dmr/; 21 Mikat 1960  28 Milau 1994), oitutunan nogi sabaagi "Milwaukee Cannibal" toi ko' "Milwaukee Monster", nopo nga mamatai om poimpalid seks Mirika Sompuu ii nokopomonsoi kapamataian om nokopomopot hopod om turu kusai mantad toun 1978 om 1991. Ogumu pamataian dau ii kahapas di kohimpit do nekrofilia, kanibalisme om pomiaraan kakal boogian tinan - koinsoruan toinsanai toi ko' soboogian mantad rangka.
Mulong pia do no diagnosis do kakasahan personaliti sampadan, kakasahon personaliti skizotaip om kakasahon psikotik, noilaan do waras id boogian do kooturan masaan do pibisaraan dau. Disio nasabit miampai hopod om limo mantad hopod om onom i kapamataian namaan dau id Wisconsin om nonuan do ukum miampon apasi ontok 17 Tulan koduwo 1992. Dahmer kaawagu namaan onuai ukum miampon apasi montok pamataian di noruhangan i namaan dau id Ohio di toun 1978.
Jehan stiklal Barbur (nosusu ontok 12 Ngiop 1980) nopo nga songulun susuminding om monunupu sinding Turki i kipusakag Arab Kristian. Ontok toun 2002, minundaliu isido mantad Ankara kumaa Istanbul montok momodimpot pakalajaan muzik profesional om i nopo timpuunon nga kumalaja sabaagi vokalis id suang tinimungan pop om jazz di misuai-suai. Maya kouhupan di Blent Ortagil minanain isido kontrak miampai syarikat produksi Ada Mzik. Ontok toun 2009, nakalabus o album studio koiso dau, Uyan. Pinotilombus disido gama muzik miampai minapalabus album studio koduo, Hayat, ontok 2010. Album suai nopo di pinalabus dau nga Sar, Sizler Hi Yokken om Evim Neresi ii no ontok 2012, 2014, om 2017.
Koposion Pogulu
Barbur, id nombo poingion paganakan dau hili skenderun, nosusu id Beirut tu otumbayaan tama dau do lobi osonong o pongusapan hilo kota Lebanon. Ginumayo isido id skenderun, pogulu minundaliu kumaa Ankara montok mongoput sinikulan id universiti. Mantad nopo di tokoro po, okito no o rahi disido kumaa muzik. Gama do au o tapa disido papasaga sumuang konservatori muzik, sinumuang isido id Universiti Bilkent, Fakulti Koulunan om Sastera, Jabatan Budaya om Kesusasteraan Amerika. Kirahi nogi i Barbur id suang teater om muzik miampai amatur hiza id universiti. Nakaawi isido ponginabasan ontok toun 2002.
Gamasi (career) muzik
Barbur ontok Gumas 2011
Kalapas nakaawi ponginabasan id universiti, minundaliu i Barbur kumaa Istanbul montok mongimpuun gama profesional. Soira do mogion-gion isido id kota dii, aiso lundu ointutunan id industri mzik di otutunan dau. Mumbal isido mintutun miampai puru muzik maya tumindapou id kinoyonon hinombo papaharo yolo kosolimbahan potilombus. Kalapas duo toun minogihum, mimpuun i Barbur momonsoi muzik miampai iso tinimungan. Momonsoi isido kosolimbahan id kinoyonon di miagal solinaid apat toun. Solinaid timpu dii, nakalantoi isido nakaanu tutumanud. Suai ko ii, mimpuun no i Barbur do monuat roroiton om monupu sinding id walai dau id suang iso studio amatur. Nokoruba isido di Blent Ortagil wmiampai kouhupan tambalut.
Kalapas nokorongou demo-demo dii, orohian i Blent Ortagil do lirik om komposisi i pinaasil di Barbur om minimboros do nuru daa isido momonsoi album. Sundung do ingkaa, au i Barbur kipomusarahan papaasil album di timpuunon i. Miampai kouhupan di Ortagil om sokodung koombolutan pemuzik dau, nosiliu lobi positif o pomusarahan dau kokomoi momonsoi album. Kalapas piipiro timpu, maya sogu di Ortagil, minanain i Barbur do kontrak miampai syarikat produksi Ada Muzik. Kalapas kumalaja id studio di solinaid onon tulan, nakalabus o duo ribu kodolinan album koiso dau, Uyan. Kalapas nakalabus ii, nosiliu o piipiro sinding dau, kohompit no "Gidersen", "Leyla" om "Neden", do Top 10 hits id piipiro saluran muzik.
Sumusuhut, suminding i Barbur do soundtracks montok siri TV Asi om Sr Gibi. Duet nogi isido miampai zgr evik id sinding di winonsoi montok siri TV Gece Sesleri. Minonupu nogi i Barbur do sinding "ermin" montk album di Zuhal Olcay, Ak'n Halleri.
Tan Sri Dr. Jemilah Mahmood (nosusu ontok di 3 Momuhau 1969) nopo songulun dokutul Malaysia i minomuruan do Boyoon Monunuat id Siriba montok Piilangan id Koisaan Sompomogunan Palang Merah om Bulan Sabit Merah (IFRC), mantad di Milatok 2016. Pogulu tinumanud IFRC, Dr. Mahmood nopo songulun Luguan sekretariat Sidang Kemuncak Kemanusiaan Pogun id Kotinanan Pogun Poinsompuru hilo id New York om pogulu diti sabagi Boyoon Cawangan Maklum Balas Kemanusiaan di UNFPA di toun 2011. Mantad di toun 1999 gisom toun 2009, isido nopo nga Presiden Persatuan Bantuan Perubatan Malaysia (MERCY Malaysia), iso kotinanan ponguhupan pongusapan di noturidong disio di Mahas toun 1999, i ponokoguas mantad Mdecins Sans Frontires (Dokutul aiso gontob). Di toun 2008, nadadi isido songulun mantad 16 puruan i nopili di Monunuat Agung Kotinanan Pogun Poinsompuru Ban Ki-moon kumaa Momilin Kumpulan Tabung Tindakan Kaarahan Longkod. Babaino, nopili isido sabagi Momilin Khas Kesihatan Don GInumuan Perdana Panalad di 31 Gomot 2020.
Karya nopo di Jenna ti nga kohompit no do kaampayatan dau sabaagi Annie id filem kotompurolosi iri no tu Insidious: Chapter 2 (2013), sabaagi Mary Ann id filem The Little Rascals Save the Day (2014) om sabaagi nogi Dawn id drama Saving Flora (2018). 
Koposion Pogulu
Jenna Ortega nosusu antakan 27 Manom 2022 id Coachella Valley, California. Isido nopo nga tanak kaapat kumaa onom mogiadi-adi. Suai ko iri tapa nopo di Jenna nga songulun di kibansa Amerika Mexico om tama nopo disido nga kibansa Mexico om Puerto Rico.
Jennifer Carpenter (nosusu ontok 7 Momuhau 1979) nopo nga mimingkono Amerika i ointutunan montok kono Debra Morgan id Showtime siri Dexter, id nombo nakaanu isido Saturn Award ontok 2009, om nogi mingkono sabaagi Rebecca Harris id siri soduontong CBS Limitless.
Ontok 2019, mingkono isido sabaagi Erica Shepherd, kono oponsol id suang drama NBC The Enemy Within. Ontok 2020, nosiliu i Carpenter popololombus rolou montok di Sonya Blade id suang filim seni mongumolig tinan sondii Mortal Kombat Legends: Scorpion's Revenge (2020), kono di pinoguli disido id sequel Mortal Kombat Legends: Battle of the Realms (2021).
Nosusu i Carpenter ontok 7 Momuhau 1979, id Louisville, Kentucky, tanak di Catherine (ne Mitchell) om Robert Carpenter. Nokotindapou isido id St. Raphael the Archangel om sumusuhut Sacred Heart Academy. Noluda isido id program Walden Theatre Conservatory, om sumusuhut Sikul Juilliard
Pogulu nopupusan o ponginabasan, minsingkono isido id teater Broadway 2002 i winonsoi kawagu karya Arthur Miller, The Crucible kono di Liam Neeson om Laura Linney.
Jennifer Mather Saul (nosusu ontok 19 Mansak 1968) nopo nga songulun surupu sidilo (philosophy) di poingkaraja' id suang sidilo (philosophy) boros om sidilo (philosophy) feminism. Saul nopo nga songulun professor do sidilo (philosophy) id University of Sheffield om id University of Waterloo.
Saul nopo nga kiharo ijazah sarjana muda mantad Universiti Rochester om ijazah sarjana om nogi PhD mantad Universiti Princeton, hinonggo miningsingilo isido id siriba do Scott Soames.
Minonuat i Saul iso ruputan montok do Koisaan Sidilo British om Koisaan Tondu id suang Sidilo UK miampai di Helen Beebee i kiuhu do "Tondu id suang Sidilo id UK: Iso Ruputan". Asaru i Saul monuat komi kokomoi tondu id suang sidilo (philosophy), id suang mogisuusuai kosoliwanon okon ko' akademik.
Saul nopo nga mononuridong om monunuat blog montok do Feminists Philosophers, iso forum di manahak fokus kokomoi dusai (gender) awagat sampaping. Forum Kempen Panangbarasan Jantina nopo nga popokito do kokurian kaampayatan om koobian do surupu sidilo (philosophy) tondu id ababayan sompomogunan.
Ponoriukan apangkal di Saul nopo nga id suang sidilo (philosophy) analitik boros om sidilo (philosophy) feminis. Id suang buuk 2012 dau mantad Oxford University Press, Lying, Misleading and What is Said: An Exploration in Philosophy of Language and in Ethics, minomboros isido do pisuayan tudut om koborulangan nopo nga signifikan maya teori om popointalang do mogisuusuai ahal id suang sidilo (philosophy) boros i mionit do suang semantik, implikatur, om panatalan. Suai ko' ii, popokito nogi ii piipiro ralan komunikasi om pibarasan i kosudong montok analisis etika tu ii nopo nga pisuayan di kirati mantad aspek etika. Minimboros i Saul do au aantakan maya umum o tudut maya etika lobi araat mantad ko' koborulangan. Minimboros i Luvell Anderson id suang kotolinahasan dau montok buuk dii do "Buuk dau nopo nga koruhangan di osonong kopio kumaa kosusastaraan di mumang buru kokomoi do nunu i barasan do sidilo (philosophy) boros di noguno".
Jepun boros Jepun:  Nippon/Nihon, ngaran poimbida' : Nipponkoku/Nihonkoku) nopo nga iso pomoguna kopulawan id Asia Kosilahon poingion id sampaping kotonobon Rahat Pasifik, id sampaping do kosilahon Rahat Jepun, om misombol do Republik Rakyat China, Korea Kabaatan om Rusia. Pulou di poinladsong id bobos koibutan Rahat Okhotsk, om watas id bobos kabaatan nopo nga piipiro pulou tokoro Rahat China Kosilahon id ponong kabaatan Okinawa. Kakadayan tagayo om ibu negara id Jepun nopo nga Tokyo, noomit miampai kakadayan tagayo suai miagal do Osaka, Yokohama, Nagoya, Sapporo, Fukuoka, Kobe om Kyoto.
Ngaran "Jepun" nopo nga noolos mantad pomoroitan Sina miampai ngaran karajaan i sinuat id aksara Sina,  miagal ko' nunu i sinuat do dudumagang Portugis id Melaka ontok hinotusan kumo-16. Ngaran id aksari diti nopo nga suai mantad ko' pomoroitan boros di nopili: 
Japang, mantad pomoroitan boros Wu zeppen. Gunoon o pomoroitan diti id boros baku Indonesia miagal ko' Jepang.
Japun mantad kopomolombusan boros Min Boros Hokkien Jit-pn, kopomolombusan diti nopo nga nopili montok boros baku suai kohompit do Boros Malaysia sabaagi Jepun.
Bondira pogun Jepun
Ngarani polombuson sabaagi nipon toi ko' nihon: Nipon nopo nga kopomolombusan rasmi i pinosuang id suang do tusin Yen, setem om pialaan sipoot sompomogunan om kopomoroitan do Nihon nopo nga tumanud do kopomoroitan timpu Edo i gunoon id suang do urusan au rasmi miagal do pibarasan sangangadau. Boros diti nopo nga kirati do "toud do tadau" toi ko' kosilahon mantad kinoyonon do China. Pomungaranan diti nokoimbulai totus do porutusan mobi Maharaja Jepun kumaa Dinasti Sui i momorintah id tana tagayo maamaso dii.
Pogulu nokopioput o Jepun miampai China, otutunan o pogun diti sabaagi do Yamato . Maamaso timpu Tolu Kolunduan id China, otutunan o Jepun sabaagi pogun Wa  toi ko' Wagoku .
Songinan kapal timpu Jomon Pintangaan (3000-2000 SM).
Ponoriukan arkeologi pinopokito do Jepun nopo nga nion do tulun purba lobi kuang 50,000 toun di pogulu po, id timpu do Paleolitik Kolimpupuson. Kalapas nakawaya do piipiro timpu waig watu montok piipiro riong toun di nakatalin, koumbal di piipiro o Jepun do kopioput miampai tindal Asia maya do sunsuyon tindal (miampai Sakhalin id koibutan, om insan kanto Kyushu id kabaatan), gisom do haro koundolihon montok tulun, tongotayam, susumuni kumaa kepulauan Jepun mantad kinoyonon i baino nopo nga otutunan sabaagi Republik Rakyat China om nogi Korea. Timpu Paleolitik id Jepun nigi nga nakapaasil do kakamot winonsoi mantad watu tergilap di kumoiso id pomogunan, lobi kuang toun 30000 SM.
Miampai kinolimpupuson do timpu waig watu di kotohuri om kinorikatan do timpu di lobi talasu, koubasanan Jomon nokoimbulai lobi kuang 11000 SM, i kikawo do koposion humombo-monimung, i sampapas sedentari timpu Mesolitik gisom Neolitik om pamansayan do kakanan di bobos osopung id pomogunan. Notumbayaan do mogigion Jomon nopo nga monongodu kumaa tinaru Proto-Jepun om tinaru Ainu timpu baino.
Notimpuunan do timpu Yayoi lobi kuang 300 SM sabaagi panakatanda koimbulayan do laguwagu-laguwagu wagu miahal do mananom do parai id ranahon, i nogonop miampai sistem pomuwoigan om teknik pamansayan kakamot mantad bosi om gangsa i noit do rurumikot mantad China toi ko' Korea.
Id suang do nawayaan China, kumoinsan nopo tinaru Jepun narait id suang do ponuatan nawayaan laid, id suang do Buku Han i sinuat di toun 111. Timpu Yayoi nopo nga naalanan do timpu Kofun, lobi kuang toun 250 M, miampai damung-damung di nogonop miampai kagarasan tantara. Tumanud do Ponuatan Tolu Kolunduan, damung di bobos nakalantoi id kopulauan Jepun maamaso di nopo nga Yamataikoku.
Tontok Klasik
Id suang do nawayaan Jepun nopo nga haro ponuatan di sinuat maamaso hinotusan ko-5 om hinotusan ko-6 Masihi, maamaso roromu koubasanan Cina miagal do Ponuatan Kanji om ugama Buddha noit do sinumuang id Jepun mantad kolunduan Baekja id Semenanjung Korea.
Koumbal o Jepun do induo mongilag serangan Mongol kumaa Jepun (1274 om 1281)
Koinlaaban do ugama Buddha id Jepun om inus ukir patung nopo nga ogumu narahung mantad ugama Buddha mantad China. Hali pia pihak pomorintah i mongigit do ugama Shinto, mangada kopio id kotimpuunon do kinorikatan ugama Buddha, nga maid-laid, yolo nopo nga minonorimo om pinopoinlaab do ugama Buddha id Jepun, gisom nosiliu sabaagi ugama di ogumu tutumanud id Jepun mantad po di timpu Asuka.
Id suang do Ponginwoguan Taika i pinoindalan di toun 645, noulud kaagu do Jepun o sistom pomorintahan dau miampai minomit do China, om iti nopo nga minongukan do ralan montok korotian Konfusianisme Cina pinopoinlaab do rahung diolo id Jepun gisom do hinotusan ko-19.
Timpu Nara di hinotusan ko-8 nopo nga tinanda' miampai pinolongkod kawagu o kuasa pomorintahan isoiso damung id Jepun, miampai nowonsoi o ibu kota om tioyon (palace) maharaja id Heiji-kyo (baino nopo nga Nara). Maamaso timpu Nara, potilombus o Jepun do popoindalan togori miagal do China. Iso naanu diolo di bobos tagayo id gana sastara Jepun maamaso do timpu Nara nopo nga nogonop o buuk nawayaan Jepun i roiton sabaagi Kojiki (712) om Nihon Shoki (720).Patung Buddha id Todaiji, Nara, i winonsoi di toun 752.
Di toun 784, pinawaliu di Maharaja Kammu o ibu kota kumaa Nagaoka-ky, om montadbir do hulo solinaid 10 no toun. Kalapas dii, pinoundaliu kawagu o ibu kota kumaa Heian-ky (baino nopo nga Kyoto). Kinoundolihan ibu kota kumaa Heian-ky nopo nga pinopotimpuun do timpu Heian, i otutunan sabaagi timpu kaamasan koubasanan klasik sandad id Jepun, lobi-lobi po id gana koinusan, hiis om kosusastaraan Jepun. Hikayat Genji i sinuat di Murasaki Shikibu om lirik sinding kabansaan Jepun Kimi ga Yo nopo nga mantad timpu Heian.
Timpu Pintangaan
Rurumikot mantad Portugis antakan di timpu Nanban, hinotusan ko-17.
Timpu pintangaan id Jepun nopo nga timpu feudalisme i tinanda' do piahawan kuasa do tulun pomorintah, i oilaan sabaagi kesatria om roitan sabaagi do samurai. Antakan di toun 1185, Minamoto no Yoritomo nopo nga narayou sabaagi shogun maya kinalantayon disido momorunsak do tinaru Taira i monolod do tinaru Minamoto (tinaru disio), om minaganu tonggungan sabaagi ponokotulu tantara i miilang do kuasa miampai Maharaja. Pomorintahan tantara i pinoingkakat di Minamoto no Yoritomo nopo nga roiton sabaagi Keshogunan Kamakura tu' longkod pomorintaan nopo nga id Kamakura (id kabaatan do Yokohama baino). Kalapas napatai i Yoritomo, minonguhup o tinaru Hj do keshogunan sabaagi shikken, miagal po do adipato montok tongosyogun. Kesyogunan Kamakura nopo nga nakaanu minongilag do serangan mantad Mongol, mantad wilayah China i maamaso dii nopo nga najajah do tinaru Mongol antakan di toun 1274 om 1281. Hali pia maya politik nopo nga oroitan sabaagi stabil, Keshogunan Kamakura nopo nga noontok do Ponondulian Kemmu (naala) do Maharaja Go-Daigo i pinopoguli kawagu kuasa id longon do maharaja. Maharaja Go-Daigo nopo nga naala di Ashikaga Takauji di toun 1336. Au nakaanu o Keshogunan Ashikaga minanahan do kagarasan ponguasa tantara om sanganu tana feudal (daimayo), mantad di, nokoimbulai o pisadangan poibpinayan di toun 1467 (Pisangadan nin) i pinopoimbulai do timpu iso hinotusan i tinanda'an do pisangadan miampai paksi i rinoitan maamaso misangod o damung-damung toi ko' timpu Sengoku.
Songinan kapal kapal mohor taragang Jepun (1634) i pinakai do saudagar id Asia.
Oda Nobunaga minaganu do daimyo-daimyo suai montok kapansalan laguwagu om senjata api mantad Eropah. Oruhai no nakalantoi i Nobunaga montok popiiso do Jepun pogulu pinatai id Kinaantakan Honnji 1582. Sinolianan di Toyotomi Hideyoshi i Nobunaga, om pinopoindalan do tonggungan sabaagi popiiso Jepun di toun 1590. Kiangkab i Hideyoshi montok monguasai Korea, om induo pongumbalan montok manangod do Korea (Sangod Jepun kumaa Korea (1592-1598)), nga au nakalantoi tu naala id pisangadan miampai Korea, i nuhupan do Dinasti Ming. Kalapas napatai i Hideyoshi, minogidu o tantara disio mantad Semenanjung Korea di toun 1598.
Kalapas napatai i Hideyoshi, tanak kusai disio, i Toyotomi Hideyori minomoguno posisi disio sabaagi adipati montok Hideyori montok maganu sokodung politik om tentera mantad daimyo-daimyo suai. Kalapas minangala do mononokodung Hideyori id suang do Pisangadan Sekigahara di toun 1600, pinoingkakat i Teyasu sabaagi shogun di toun 1603. Pomorintahan tantara i pinoingkakat di Teyasu id Edo (baino lohowon sabaagi Tokyo) i lohowon sabaagi Keshogunan Tokugawa. Osuayan o Keshogunan Tokugawa kumaa kogiatan do mubaligh Katolik pinapasabap do noduhan o toinsanan piromutan miampai tulun-tulun Eropah. Pioputan padagangan sompomogunan nogi nga poinrontob kumaa dudumagang Belanda id Pulou Dejima, Nagasaki. Pomorintah Tokugawa nogi nga minomoguno mogikaakawo dasar suai miagal do tilin buke shohatto montok mongulud daimyo pointongkop watas. Di toun 1639, pinotimpuun do Keshogunan Tokugawa montok papagaraskuasa dasar sakoku ("pogun poinsompon") i nokoindalan solinaid duo satanga hinotusan, om iti nopo nga rinoitan sabaagi do timpu Edo. Hali pia maamaso tontok poinsompon diti, kakal kasari kaanu o tulun Jepun minsingilo do toilaan mantad Pogun Kotonobon. Id Jepun, toilaan mantad buuk-buuk Kotonobon lohowon sabaagi rangaku (toilaan mantad Belanda), mantad piromutan do tulun Jepun om mogigion Belanda id Dejima, Nagasaki. Maamaso timpu Edo, tulun Jepun nogi nga nokotimpuun montok monoriuk pogun Jepun om minanahak hogot kokugaku montok ponoriukan pogun Jepun.
Timpu Nokoburu
Empayar Jepun monakluk soboogian tagayo di Asia Kosilahon om Kabaatan Kosilahon di toun 1942.
Antakan 31 Gomot 1854,kinorikatan do Komodor Matthew Perry om "Kapal Toitom" Angkatan Rahat Mirika Sompuu minononsog do Jepun montok mongukab kumaa Pogun Kotonobon maya Pisokodungan Kanagawa. Pisokodungan-pisokodungan potilombus miampai pogun-pogun ponong Kotonobon id timpu Bakumatsu nopo nga pinopoimbulai do krisis kobodian om politik id Jepun. Golongan samurai nopo nga monganggap do Keshogunan Tokugawa nopo nga opihoi no, om minomberontak gisom nokoimbulai o Pisangadan Boshin mantad di toun 1867 gisom 1868. Kalapas naala o Keshogunan Tokugawa, pinoguli o kokuasaaan kumaa maharaja (Ponondulian Meiji) om tinagal o sistom domain. Maamaso Ponondulian Meiji, minomoguno o Jepun do sistom politik, tilin om katantaraan mantad Pogun kotonobon. Pinohimagon o Dulud Jepun do Dewan Momilin Maharaja, mongulud Perlembagaan Meiji, om mombontuk Parlimen Domboyoon (royal). Ponondulian Meiji nopo nga minongolon do Empayar Jepun sumiliu iso pogun industri nokoburu om pinapagaras do tantara dau gisom pinopoimbulai do konflik katantaraan maamaso mingoos do popoinlaab liputan wilayah dau id Asia. Kalapas minangala do China id suang do Sangod China-Jepun Kumoiso om Rusia id suang do Sangod Rusia-Jepun, nokuasa do Jepun o Taiwan, sampapas Sakhalin, om Korea.
Id kotimpuunon do hinotusan ko-20, nakawaya o Jepun do timpu Taisho i pinokito sabaagi koingkakaton montok popoinlaab do wilayah om pamagarasan do tantara Jepun. Maamaso Pisangadan Pogun I, Jepun nopo nga id pihak Sekutu]] i nakalantoi do pisangadan dii, gisom nakaanu o Jepun do pinopoinlaab do rahung om wilayah kokuasaan dau. Potilombus o Jepun do popoindalan politik ekspansionis miampai minogion do Manchuria di toun 1931. Duo toun nakatalib, sinumoliwan o Jepun mantad Liga Bangsa-Bangsa kalapas nakaanu kecaman sompomogunan kokomoi pinogonuan do Manchuria. Antakan di toun 1936, minananda'longon o Jepun do Pakatan Anti-Comintern miampai Nazi Jerman, om miniamung miampai Jerman om Itali montok mombontuk do Paksi Sangod Pogun Kumoduo di toun 1941. 
Di toun 1937, sangod Jepun kumaa Manchuria pinopoimbulai do Pisangadan China-Jepun Kumoduo (1937-1945) i pinapasabap do noontok o Jepun do pangantaban miak mantad Mirika Sompuu Antakan 7 Momuhau 1941, minanangod o Jepun do longkod Tantara Rahat Mirika Sompuu id Pearl Harbor, om pinopokito do pisangadan miampai Mirika Sompuu, British, om Belanda. Pisangadan id Pearl Harbor minamagayat do MS id Pisangadan Pogun Kumoduo. Kalapas do kempen tantara id Rahat Pasifik, ogumu wilayah-wilayah Jepun di nangatagak i naanu id kotimpuunon do pisangadan. Binom do Mirika Sompuu o Tokyo, Osaka om kakadayan-kakadayan tagayo di suai. Kalapas pinaparatu do bom od Hiroshima om Nagasaki, minongkiala o Jepun miampai aiso syarat kumaa pihak berikat maamaso 15 Magus 1945 (Tadau Kinalantayon montok Jepun).
Pisangadan nopo nga nakaanu minanansara do tulun Jepun om nogi wilayah-wilayah sangod do Jepun. Riong-riong do tulun nopo nga napatai id pogun-pogun Asia di naanu do Jepun, i popimpalak do slogan Kemakmuran Bersama Asia. Somok toinsanan industri om infrastruktur id Jepun nopo nga norunsak gama do pisangadan. Pihak Sekutu nopo nga pinopoindalan do repatriasi saragaagayo montok etnik Jepun mantad pogun-pogun Asia i koumbal do naanu Jepun. Tribunal Katantaraan Sompomogunan montok Kosilahon Tosodu i wowonsoyon do pighak Sekutu tumimpuun do 3 Mikat 1946, nolimpupusan miampai hukuman montok piipiro pemimpin Jepun i atalang kopio pinopoindalan do karaaton maamaso sangod.
Bongunan takawas id Shinjuku, Tokyo
Antakan di toun 1947, nokotorimo o Jepun do Perlembagaan wagu, hinonggo pinatatap do Jepun o pogundau sabaagi mongigit korotian pasifisme om popoindalan do demokrasi liberal. Poingion o As id Jepun nopo nga nolimpupusan miampai rasmi di toun 1952 miampai minananda'longon do Pibatasan San Francisco. Hali pia miagal di, tinimungan MS nopo nga kakal minanamong do longkod-longkod tapamgkal id Jepun, lobi-lobi no id Okinawa. Perserikatan Bangsa-Bangsa miampai rasmi nopo nga monorimo Jepun sabaagi anggota di toun 1956.
Kapalas Pisangadan Pogun Kumoduo, nakawaya o Jepun do kinoingkakatan kobodian di osiau kopio, om pinopoili do Jepun sabaagi kagarasan kobodian kumoduo tagayo id pomogunan, miampai koinlaaban koposoliwanan id suang do pogun kasar soginumu lobi kuang 10% sontoun solinaid apat dekad. Kosiahan do koingkakatan kobodian Jepun diti nopo nga nolimpupusan di kotimpuunon toun 1990-an kalapas kinababakan do gelembung kobodian dau.
Jerman toi ko' ngaran nokoimagon Republik Pisompuruan Jerman (  , IPA: ), bopo nga iso pogun id Eropah Tengah. Pogun nopo diti nga id piolitan do Laut Utara, Denmark om Laut Baltik id koibutan; Poland om Republik Czech id kosilahon; Austria om Switzerland id kabaatan; om Perancis, Luxembourg, Belgium om Belanda id kotonobon. Ginayo nopo do pogun diti nga kiikiro 357,021km om kiwaa iklim osuhatan kimusim. Miampai lobi 82 riong mogigion, ginumu nopo diti nga bobos ogumu id suang Kesatuan Eropah suai ko tinimungan mondidikot sompomogunan kotolu bobos agayo.
Nosuat no o rekod kokomoi Germania, iso kinoyonon i ionon do tulun-tulun Jermanik pogulu 100 M. Mimpuun do hinotusan ko-10, minombontuk o wilayah-wilayah Jerman do toruntud Empayar Suci Rom i nokotindohoi gisom toun 1806. Ontok hinotusan ko-16, nosiliu o kinoyonon id koibutan Jerman do longkod koguraan Reformasi Protestan. Sabaagi negara bangsa tontok moden, pinosompuru kawagu ii ontok Sangod Perancis-Prusia ontok toun 1871. Kalapas Sangod Pomogunan II, numaan kawagu pitongkiado o pogun diti do kuasa-kuasa Kotonobon. Ontok toun 1990, pinisompuru kawagu o Jerman Kosilahon om Jerman Kotonobon.
Jerman Kotonobon nopo nga pogun i minonuridong do Komuniti Eropah ontok toun 1957, om sumusuhut nosiliu Kesatuan Eropah ontok toun 1993. Pogun nopo diti nga soboogian mantad koiyonon aiso piolitan Schengen om mimpuun momoguno mato tusin miampai Eropah, Euro ontok toun 1999. Jerman nopo nga iso republik pisompuruan berparlimen ii kiwaa 16 buah pogun bersekutu. Ibu negara nopo nga Berlin om kakadayan bobos agayo nopo nga Frankfurt. Minamung nogi o Jerman do PBB, NATO, G8 om minanain do Protokol Kyoto. Ii nogi nga kobodian kotolu bobos agayo id pomogunan tumanud KDNK om pengeksport kakamot padagangon bobos agayo ontok toun 2007. Tumanud nilai mutlak, mongobi o Jerman do kouhupan koburuon bobos agayo id pomogunan, om balanja soudor dau nopo nga id taang koonom. Nakalantoi o pogun diti popoburu koposion di akawas om minonuridong iso sistem koumoligan sosial miampai pointongkop. Mongigit ii tonggungan oponsol id suang ahal Eropah om popotindogoi piuhupan ogirot mogikaakawo taang id pomogunan. Suai ko ii, nookunan nogi o Jerman sabaagi momuruan id suang mogikaakawo gana simbakuro om laguwagu.
Koburuon puak-puak Jermanik
Tadon nopo kaaka dot tulun-tulun Jermanik nga mantad Tontok Gangsa toi ko id hiza Tontok Bosi pogulu era Rom. Puak-puak diti nokoburu mantad id kaabatan, kosilaon om kotonobon do Jerman. Puak diti nakaanu nogi minomonsoi do pionitan labus miampai puak suai id Eropah Kotonobon miagal ko tulun-tulun iran, puak Balt om Slav miampai Puak Celt id gaul.
Hiza pomorintahan di Augustus, songulun jeneral rom, Publius Quintilius Varus tuminimpuhun manganu kokuasaan id tanah Germania. Mantad pisangadan diti nakaanu manahak do puak germanik kokomoi koinganan taktik it naanu mantad tongoulun rom. 
Empayor Rom Tolundu (962-1806)
Empayor tontok pintanganan diti naasil mantad pibobogian do Empayar Carolingia id toun 843, it pinointutun di Charlemagne id tadauwulan 25 Disember 800 om nokoingkakat id mogisuai-suai bontuk gisom id toun 1806.
Pomulihan om Revolusi (18141871)
Parlimen Frankfurt id toun 1848.
Mantad kinorotuan di Napoleon Bonaparte, nakaanu mititimburungak oo Kongres Vienna id toun 1814 om pinopoingkakat do Koisaan Jerman 
(Deutscher Bund), ii no tu iso liga it oluwau ii pinopoiso do 39 damung-damung berdaulat.
Jero Wacik (nosusu ontok 24 Ngiop 1949) nopo nga surupu komisiwal Indonesia mantad Singaraja, Bali.Momuru isio sabaagi Panalad Koubasanan om Podtuongisan mantad 21 Gumas 2004 gisom 19 Gumas 2011. Momuru nogi isio sabaagi Panalad Tenaga om Toud Mineral do Indonesia mantad 19 Gumas 2011 gisom 11 Manom 2014 gama nakangaran sabaagi suspek rasuah do Suruhanjaya Pembanterasan Rasuah (KPK). Nakaanu isio ijazah id suang kejuruteraan mekanikal mantad Institut Laguwagu Bandung ontok 1974 om Universiti do Indonesia ontok 1983.
Sabaagi surupu dulud, momuru isio sabaagi songulun mantad i mongigit do koiyonon akawas doid Simpung Democratik.
Nakasala i Wacik montok pecah amanah om noonuan danda apat toun poinkurung do Anti Corruption Court.
Jesselton nopo nga' ngaran laid montok Kota Kinabalu, longkod do pogun Sabah. Kakadayan diti poingili id boogian pantai kotonobon rahat pogun Sabah, Borneo, Malaysia.
Ontok kolimpupuson 1882, Syarikat Berpiagam Borneo Utara British (BNBCC) minongimpuun do tionon id Pulou Gaya sabaagi longkod montok monjajah Borneo Utara. Ontok di toun 1897, Mat Salleh om tulun Bajau minanangod om minontutud do kinoyonon dii. Mantad dii, pinoundaliu do British o longkod pomorintahan id iso kokompungan monginginsada id gana tagayo id disan Pantar Kotonobon Sabah ii lohowon sabaagi "Gentisan" toi ko' "Api-Api". Pinoundali o ngaran kinoyonon diti kumaa Jessel Town toi ko' Jesselton montok kasarahan kumaa Gundohing Charles Jessel.
Soira Sandakan, maamaso di nopo nga' ibu damung montok Borneo Utara, norumbak id Pisangadan Pogun Kumoduo, togori British nopo nga' pinoundaliu id Jesselton. Gama do amu kaanu mangakat do kos pamansayan kawagu di akawas, Borneo Utara pinoili id siriba do jajahan British ontok di Madas 1946.
Sinimbanan ngaran do Jesselton kumaa "Kota Kinabalu" ontok di 22 Momuhau 1967, kalapas 4 toun do sinumuang o Sabah id gagasan wagu do Malaysia. 
Soira nokoingkakat o Jesselton di toun 1980, BNBCC tumimpuun do popowonsoi gama-gama montok popoburu do Jesselton. Gama-gama dii tumimpuun do gama-gama momorisi tana montok gana popoingkakat do bongunan-bongunan kolunduan om piipiro baris kadai om suai-suai po. Gama-gama koiso nopo nga' pinotimpuun di 9 Milau 1899, miampai kinotimpuunan do gama dii, BNBCC mingoos do popowonsoi piipiro gama montok popoburu Jesselton kosudong do status Jesselton sabaagi do longkod togori BNBCC id Pantai Kotonobon.
Gama-gama pamansayan tolig-tolig montok magantob do ombak, jeti om bongunan-bongunan karajaan nopo nga' nokoindalan. Toun dii nogi, BNBCC minonuhu di Haynes montok popotimpuun gama-gama momonsoi bangunan togori id Jesselton om lot-lot kadai. Iti nopo nga' kopisudong do pamansayan wayaan koritapui kumaa Putatan, Jesselton nogi nga' nopongo do ibu pejabat Jabatan Koritapui montok popiagal do pontabriran ii kipionitan do koritapui. Potilombus, ralan di poposonong do pionitan Jesselton miampai kinoyonon suai miagal do Watas Putatan, Menggatal om boogian pedalaman ii notimpuunan no. Miampai dii, di kotimpuunon toun 1900, kukumadai mantad Gantian tumimpuun no mundaliu id Jesselton. Mantad dii, nokotimpuun no era id nawayaan koingkakatan om mamalan banadar Jesselton miampai lobi aatur.
Mantad dii, ontok di Mikat 1900, Ponguasa Gama Raya, E.A. Pavitt pinopotounda do palan bandar montok Jesselton. Miampai dilo, Pesuruhjaya Tana' pinopotounda do 17 ngaran om pamataan tanah ii pinowonsoi do koduo-duo pagawai dii. Potilombus, piipiro projek pinoindalan montok popoingkakat do Jesselton. Piipiro projek utama id suang do palan diti nopo nga' kokomoi do pamansayan bongunan-bongunan ii minog do jurutera-jurutera koritapui om kukumaraja-kukumaraja buruh soginumu 3000 tulun id Jesselton. Mantad dii, miampai nowkowonsoi o palan perbandaran Jesselton, proses porniagaan nokotimpuun miampai rasmi ontok di 10 Milai 1900.
Kopisudong do tindakan BNBCC popoili do Jesselton sabaagi do longkod togori sabaagi tionon Pantai Kotonobon, watas-watas id posorili miagal do Papar, Putatan, Likas, Inanam, Menggatal, Telipok om suai-suai po ii poingimpou kumaa bandar diti. Dudumagang labus di kirahi do sumolowot id tuundorongon kapal rahat Jesselton montok tudu dudumagang. Iti mogoit do Jesselton sabaagi tuundorongon kapal rahat BNBCC bobos toponsol kalapas tuundorongon kapal rahat Sandakan. Mantad dii, iti nakaanu do pinoposiau do proses pembandaran Jesselton.
Montok momogonop bandar diti, Malcolm, songulun minomonsoi do Royal Institution of International Affair pinopotilombus do projek Ridgeway. Projek diti nopo nga' kipionitan do pamansayan pionitan Radio om telegraf miolit Jesselton om Sandakan montok popoinsonong pionitan mantad koduo-duo bandar diti. Projek diti pinoindalan ontok di toun 1914.
Jesus/Yesus toi ko' Jesus Kristus (Inggeris: Jesus Christ) i lohowon do Yesus mantad Nazaret. misio nopo diti nga songulun lundu ugama. Jesus diti songulun lundu tapangkal id kotumbayaan ugama Kristian, ugama bobos tagayo hiti id pomogunan. Kogumuan tulun Kristian otumbayaan do isio nopo diti nga jelmaan Tanak Kinoingan om Mesias i piandad-andad miagal di poinsuat id Perjanjian Lama Kitab Tobitua Kristian.
Ji Chang-wook (nosusu ontok 5 Madas 1987) nopo nga songulun mimingkonoo om susuminding do Korea Kabaatan. Ointutunan isio maya pinsingkanaan id suang Smile Again (2010-2011), Warrior Baek Dong-soo (2011), Empress Ki (2013-2014), Healer (2014-2015) The K2 (2016), Suspicious Partner (2017), Melting Me Softly (2019), Backstreet Rookie (2020), Lovestruck in the City (20202021), The Sound of Magic (2022), If You Wish Upon Me (2022), The Worst of Evil (2023) om Welcome to Samdal-ri (20232024).
Mohammad Aizat bin Ahmad Nazri toi ko' lobi ointutunan sabaagi i Jiggy Masin nopo nga songulun ponompuirak om mimingkono do Malaysia. Minongimpuun isio do pakalajaan inus ontok di toun 2012 miampai minampayat doid Raja Lawak timpu koonom miampai koombolutan disio ontok timpu dii miampai ngaran tinimungan GMan. Nointutunan o kabaalan disio soira minampayat id Maharaja Lawak Mega ontok toun 2017.
Nakasawo i Jiggy Masin miampai do songulun mimingkono om momuruan ababayan Elly Arifin ontok Manom 2016 soira oruhai no 7 o toun do miuhang-uhang. Sundung do ingkaa, pikoruhangan nopo diolo nga nokotindohoi gisom no 4 o toun soira miniada ontok Milatok 2020 id Padaha (kuut) Rendah Syariah Hulu Langat, Bandar Baru Bangi, Selangor. Au goduo yolo kasaga do manahak boboroson di lobi otolinahas kumaa puru media kokomoi nunu kopio sabab diolo do miniada. Ontok 28 Ngiop 2023, nokopiongoi i Jiggy Masin om i Nur Dhabitah Sabri, songulun atlet tumindok (penerjun).
Nuur Jihan binti Musa (nosusu ontok 29 Magus 1983) nopo nga songulun pelawak, mimingkono om momuruan ababayan Malaysia om bagas mamampayat Raja Lawak musim kotolu id nombo isido nopo nga nakalantoi id taang koduo.
Nosusu isido ontok 29 Magus 1983 id Hulu Langat, Selangor om tanak koduo mantad apat mogiobpinai om kiraha do Tabai mantad suku Jawa, Riau, Suku Minang om Orang Bugis.
Mimpuun i Jihan do mamapayat id gana koinusan id pentas teater id siriba Sanggar Teater Datuk Hajjah Fauziah Nawi (Stefani), Ontok toun 2009, minonginamm i Jihan do tinan sondii miampai minampayat do pialaan realiti Raja Lawak. I nopo timpuunon, au isido songkuro torimoon nga gama kosolimbahan di osonong, nakalantoi isido id taang koduo do Raja Lawak musim kotolu.
Ontok dii, kakal isido poingkaraja sabaagi juruteknik bangunan id Majlis Bandaraya Shah Alam (MBSA) om kaanu monorimo tawaran mingkono ontok pompod minggu no. Kalapas nopupusan o kontrak miampai MBSA, mimpuun i Jihan do mampayat id gana koinusan miampai serius. Kiangkab isido do poposiliu pelawak tondu moi do mitopong miampai kusai.
Pamanahon disido id gana inus di timpuunon nopo nga olokot nga mimpuun do alantas soira nosiliu mampayat do Maharaja Lawak ontok 2011. Pamalahawan Ratu Parodi gama mongomit woyo artis id suang segmen Parodi ababayan MeleTOP mogowit disido do lobi ointutunan.
Ontok toun 2016, nokopiongoi i Jihan miampai mimingkono, YM Ungku Hariz miampai lafaz. Ontok 2018, kitanak i Jihan om sawo disido do songulun tanak kusai.
Ontok 2019 mimpuun isido do kisorundung.
Jimbaran nopo nga' iso kampung ponginsadaan id Indonesia om nogi resort totombuluyan id kabaatan Bali, todbiron id siriba do watas Kuta Kabaatan id Kabupaten Badung. Poinladsong id kabaatan do Totobpoon Kapal Tulud Sompomogunan Ngurah Rai id "liou" Semenanjung Nuluhon, kampung diti otutunan sabaagi kinoyonon do pangkanan, om noponu do gerai papataran do taakanon rahat. Pilion do tutumombului o taakanon laut di poimpasi po montok akanon, om maan nogi potounda'o, koubasan nopo nga' luguon id bungkal do piasau, okon ko' tangud.
Kinoingkawason do tutumombului id Jimbaran mantad piipiro toun di nakatalib nakaanu pinopoingkawas do kobodian tulun sandad. Pengeboman Bali di toun 2005 di nowonsoi do pengebom katama do matai id duo warung (restoran) i otutunan kopio poingompus do kotogisan dii. Hali pia miagal dii, industri totombuluyan diti nopo nga' notonduli no. Jimbaran nopo nga' walai kumaa mogikaakawo resort limo rombituon, kohompit no Belmond Jimbaran Puri, Four Seasons Resort Bali id Teluk Jimbaran, InterContinental Bali Resort, Le Mridien Bali Jimbaran, Mvenpick Resort & Spa Jimbaran Bali om Raffles Bali.
Kotogisan, pointuduk kumaa kabaatan.
Monginsada antakan do kosuabon id Jimbaran.
Kotogisan Jimbaran.
Tadau tumonob id Kotogisan Jimbaran.
Kim Seok-jin (; nosusu ontok 4 Momuhau 1992), lobi ointutunan sabaagi Jin , nopo nga modsisinding om monunupu sinding do Kabaatan Korea om nogi puru tinimungan kusai Kabaatan Korea, BTS. Minonupu om minapalabus i Jin do tolu sinding solo miampai BTS: "Awake" ontok 2016, "Epiphany" ontok 2018, om "Moon" ontok 2020, id nombo koinsanan nopo dii nga nokosuang do carta Gaon Digital Chart Kabaatan Korea. Ontok 2019, minapalabus i Jin do sinding sondii, digital track "Tonight". Debut isio sabaagi solo artis ontok Gumas 2022, maya kinopolobusan do single "The Astronaut".
Suai ko modsinding, nosiliu nogi i Jin sabaagi momuruan ababayan id piipiro ababayan muzik Kabaatan Korea mantad 2016 gisom 2018. Ontok 2018, nakaanu isio gaa' fifth-class Hwagwan Order of Cultural Merit mantad Ponorikohon do Kabaatan Korea miampai puru tinimungan dau montok sakadai diolo kumaa koubasanan (budaya) do Korea.
Jitasama nopo nga boros mirolot sompomogunan i popoingkawas kopolombusan di ouhan, puralan boros di ouhan, om tangkob boros tumanud 15 boros di bobos insaru gunoon om kirahung id pomogunan. Rahung struktural kopipio nopo nga Interlingua, Toki Pona, om boros kreol id Caribbean.
Kikoulalaho ii miagal pinatayad id siriba:
18 pomato abdefgijklmnoprstu.
Aiso kopomogunoon do pimato tagayo (aiso pimato tagayo).
Suaton miagal di tuni kopolombusan.
Aiso o diftong.
Puralan boros di pointatap om ouhan, miagal di kreol pointongkop do pomogunan.
Aiso o koulunon.
Aiso o artikel.
Aiso pemerian do boros maan.
Iso set ponugku di poinrontob montok kolobusan hogot (terbitan).
Jo-anna Sue Henley Rampas
Jo-anna Sue Henley Rampas nopo nga' mantad id Sabah. Isido nopo nga' songulun sukod wagu id Pogun Sabah i aktif id suang gana politik.
Pisasawaan
Miniongoi i Jo-anna Sue Henley Rampas miampai di Dr. Devindran Singh ontok 12 Momuhau 2016 om kitanak yolo do songulun tondu.
Kopooposion
Nosusu i Jo-anna Sue Henley Rampas hilo id Kampung Poturidong , Kiulu . Tuaran . Sabah. Tanak isido di John Sheraton Henley om i Sulah Wellineh Rampas. Isido nopo nga' tanak kumoiso mantad tolu tulun mogiadi-adi. 
Nakaanu i Jo-Anna Sue Henley Rampas do ponudukan hilo id SK Pekan Kiulu, SK St Anthony, Penampang om SMK St Michael, Penampang. Soira nopo nakaanu isido kootusan abantug id poniisan Sijil Pelajaran Malaysia, minongoput isido pinsingilaan hilo id Universiti Of London, minimpuun ontok toun 2009 gisom toun 2012. Minaganu isido do jurusan id gana Sarjana Muda Undang - Undang om soira nopongo disido o Sarjana Muda, minongoput kawagu isido do Sarjana Udang - Undang hilo id Universiti Of The West Of England minimpuun ontok toun 2012 gisom 2014.
Kaampayatan Id Gana Ratu Cantik om Muzik
Ontok 31 Mikat 2007 kopihondot do kolimpupuson Karamayan Tadau Kaamatan Sabah, nakalantoi i Jo-anna Sue Henley Rampas do kumoiso id abaabayan Unduk Ngadau Kaamatan 2007. Nakaramit nogi isido do pamalahawan subsidi sabaagi kolumison sandad id sodop unduk ngadau ontok tadau koiso' kolimpupuson Karamayan Tadau Kaamatan Sabah 2007.
Ontok 28 Mahas 2009, nakalantoi id kumoduo i Jo-anna Sue Henley Rampas Bintang RTM 2009. Nakalantoi nogi isido do Bintang Paling Popular (SMS) om kosolimbahan bobos tosonong. Alapas nakalantoi do kumoduo id Bintang RTM 2009, minonupu isido do piipiro sinding id Boros Dusun om Malayu, ii nopo nga' sinding kiuhu Siou, Koupusan om Belum Relakan.
Joanne Kathleen Rowling
Sabaagisongulun graduan Universiti Exeter, minundaliu i Rowling hilo id Portugal ontok toun 1990 montok mongia' mato balajaran boros Inggeris. Nokoruba isido om nakasawo songulun wartawan Portugis do . Tanak tondu diolo, Jessica, nosusu ontok toun 1993. Kalapas nopupusan pikoruhangan disido miampai piadaan, minundaliu i Rowling hilo Edinburgh miampai tanak dau om poingion id toning walai do tadi dau tondu. Nokotoguang i Rowling do kobolingkaangan do monumad tinan sondii om tanak dau ontok dii, om minimpuun di isido monuat do. Nakaanu kaka i Rowling do idea kokomoi ponuatan buuk ontok kapamanahan disido suminakai kurita tapui mantad Manchester kumaa hilo London ontok toun 1990. Kalapas inpiipiro do au notorimo, nakalantoi i Rowling minopoboli do buuk dii, Harry Potter dengan Batu Hikmat soginumu MS$4,000. 
Jody Williams (nosusu ontok 9 Gumas 1950) nopo nga songulun aktivis politik Amerika i ointutunan tu mogoduanti-kogorisan karajalanjang,mongobi tunud asasi tulun (lolobi tondu), om goos dau mo tok promosi korotian koumoliganwagu id pomogunan timpu baino. Nokotorimo isidoHadiah Keamanan Nobel ontok toun 1997 montok totus gama dau mongodu om momolidang anti-kogorisan tenaga lanjang.
Nakaanu i Williams do Ijazah Sarjana Muda id suang Piromutan Antarabansa mantad Paul H. Nitze School of Advanced International Studies (iso boogian do Johns Hopkins University) id Washington, D.C. (1984), MA id pongiaan Boros Sepanyol om English sabaagi boros koduo mantad School for International Training (SIT) id Brattleboro, Vermont (1976), om BA mantad University of Vermont (1972).
Johor Bahru nopo nga longkod pongindopuan, ponombuluaian om gana kopolobusan apangkal. Ponombuluian diti kapanahak toud kobodian di tagayo id Johor Bahru. Sundung do ingkaa, kalaaban pongindopuan id Johor Bahru nadadi iso toud pongindopuan di tagayo id pogun Malaysia. 
Johor Bahru noturidong ontok toun 1855 sabaagi do Tanjung Puteri maya di Temenggong Daeng Ibrahim tapa kumaa Sultan Abu Bakar Daeng Ibrahim, Sultan Johor Moden di kumoiso. Di timpuun ii, kinoyonon diti nopo nga iso kokompungan mogiginsada Malayu. Kalapas di, nosimban di Temenggong Ibrahim do ngaran Tanjung Puteri kumaa Iskandar Puteri (  ) ontok toun 1858. Sultan Abu Bakar minomungaran sabaagi Johor Bahru mamaso nimaan poisytiharo sabaagi tama pogun ontok toun 1866, kalapas kinoundoliho longkod koporintaan mantad Teluk Belanga id Singapura.
Last updated: January 21, 2023George Kusunoki Miller (, Jji Kusunoki Mir, nosusu ontok 18 Manom 1992), ointutunan nogi sabaagi Joji om pogulu diti mingkono sabaagi karakter Filthy Frank om Pink Guy, nopo nga modsisindig, monunuat sinding, rapper, personaliti internet om record producer. Muzik di Miller nopo nga noilaan do piomungan R&B, lo-fi, om Trip hop.
Basshunter toi ko' ngaran kopiipio Jonas Erik Altberg (nosusu ontok 22 Momuhau 1984 id Halmstad) nopo nga songulun, produser om DJ.
Jonathan Swift (30 Milau 1667  19 Gumas 1745) nopo nga songulun Anglo-irish di abaal do satira, monunuat, monunuat esei, monunuat do risala politik, gugumoos id hiis om ulama do Anglikan it nosili do Dekan do Katedral St Patrik id Dublin. ii nosusu mantad Ireland.
Koposion pogulu om sinikulan
Jonathan Swift nopo nga nosusu ontok 30 Milau 1667 id Dublin, Ireland. Yau nopo nga tanak koduo om songulun no kusai id paganakan dau. Tapa dau nga ii Jonathan Swift (1640-1667) kadau ngaran om nosusu id Herefordshire om nakawaliu tumanud do kompani koguaman mogiadi-adi dau kahapas Pisangadon Miompinai Inggeris om tina dau ii Abigail Erick (toi ko' Herrick) mantad Frisby on the Wreake.
Nakabalajal yau hilo id Universiti Dublin (Trinity College, Dublin) ontok toun 1682 maya tonggungan do tompinai dau om tanak tompinai dau ii odwin, Willoughby. 
Buruon ponuatan
Minonuat ii Swift do ogumu karya masaan dau do poingion id kakadayan Trim id Kaunti Meath kahapas toun 1700.
Buruon komisiwal
Monokodung kopio yau do revolusi ii sumaap do tinimungan Katolik ii popoion kaagu do kagarasan diolo id England. Yau sondii nga poinsuang id Part Whig id timpu ahapakan dau.
Lobi abagos ii Swift id Simpung Tory piipiro linaid kahapas dii. Soira do nokoimbulai simpung dii momorinta id toun 1710, Minanganu yau do tonggungan sabaagai iditor montok akhbar The Examiner ii nokosiliu do dila tinimungan dii.
Nawayaan' Jordan nopo nga sumuku kumaa nawayaan do Kolunduan' Hasyimiah Jordan om timpu kointutunan do Emiriah Transjordan id siriba naungan British om nogi nawayaan' poinggonop wilayah Transjordan.
Haro kointalangan do ababayan tulun id Transjordan mantad po Timpu Paleolitik. Kinoyonon dii nopo nga nopongo do suku nomad ontok Timpu Gangsa, i pinoiso id suang kolunduan' di okoro ontok Timpu Besi - miagal do tulun Amon, Moab om Edom, miampai do kinoyonon di sapara tinamong di Bani Israel. Id suang timpu klasik, Transjordan nopo nga id siriba rahung do Yunani om Rom nogi. Id siriba pomorintaan do Rom om Byzantium, Transjordan nopo nga walai kumaa Dekapolis id panansawat, miampai soboogian ginayo do wilayah dii pinatantu sabaagi do Arab Byzantine. Kolunduan' klasik i poingiliu id wilayah Transjordan, miagal do kolunduan' Nabatean era Rom, i kiharo do ibu kota id Petra, minonindohoi do tinuhan dramatik i ointutunan do tadau baino kumaa tutumombului om momoomonsoi filem. Pinotilombus o nawayaan' Jordan miampai do empayar Silam kotimpuun ontok hinotusan ko-7, panamangan soudor salib sapara ontok pintangaan Timpu Pintangaan (pogun Oultrejordain) om tohuri nopo nga pomorintaan Mamluk mantad hinotusan ko-13 om pomorintaan Uthmaniyyah id piolitan do hinotusan ko-16 om Sangod Pomogunan Kumoiso.
Maya Pisangadan Arab Tagayo om pencerobohan British, kinoyonon dii nopo nga id siriba do puruan wilayah sasaapon i nion do Inggeris-Arab id Kosilahon ontok toun 1917, i pinoimagon sabaagi do Kolunduan' Arab Syria ontok 1920. Sabap do kinoyonon Perancis nopo nga id boogian panansawat Kolunduan' Syria no, noiduan o Transjordan id suang timpu interregnum. Piipiro tulan sumusuhut, Abdullah, tanak koduo di Sharif Hussein, nokorikot id Transjordan. Miampai memorandum Transjordan kumaa Mandat montok do Palestin ontok timpuunon do 1920-an, nokosiliu ii sabaagi do Emiriah Transjordan id siriba do Emir Hamisyiah. Ontok 1946, nobontuk o Kolunduan' Hasyimiah Transjordan i nakagabas om amu alaid mantad dii pinosuang nogi kumaa Kotinanan Tinaru-Tinaru Misompuru om Liga Arab. Ontok 1948, misangod o Jordan miampai do pogun Israel i pinaharo nogi id tana' bagas do Palestin Kimandat, miampai kibagas do minonguasa' Tebing Kotonobon om pinaamung miampai do mogigion Palestin. Natagakan o Jordan do Tebing Kotonobon id suang sangod 1967 miampai do Israel, om mantad dii ii nopo nga nosiliu do guas toponsol do Kotinanan Papagabas Palestin (KPP) id suang tinggisaman dau sumaap do Israel. Pikagasan do KPP om mogigion Jordan i aktif ontok Sangod pongiduan nopo nga nopupusan id suang do Manom Oitom kiraha id Jordan ontok 1970, soira sangod miobpinai do Jordan om Palestin (miampai sokodung do Ba'ath Syria) minaganu do ribu-ribu sunduan. Kalapas dii, KPP i naala sinansagan do suminoliwan mantad Jordan miampai do hopodon ribu o lansanon om paganakan Palestin diolo, minundaliu kumaa id ponongsiba Lubnan.
Josephine Eliza Langford (nosusu oontok 18 Magus 1997) nopo nga songulun mimingkono mantad Australia. Isido nopo nga songulun mimingkono di abantug kopio i nointutunan sabaagi Tessa Young id film After.
Joo Flix Sequeira (nosusu ontok 10 Milau 1999) nopo nga songulun pamain buul mantad pogun Portugal sabaagi id kinoyonon do mooi dumbangan do kalab La Liga, Barcelona sabaagi nogi do noolos mantad Madrid om Tiim kabansaan Portugal.
Ointutunan isio gama do kosiaho, kreativiti, kabaalan akrobatik, teknik, om dribbling, om nogi milo mamain sabaagi pamain sayap toi ko' maamamain tanga menyerang. Lohowon nogi isio sabaagi do Menino de Ouro (The Golden Boy) mantad media sipoot Portugis om Sepanyol.
Jubli 2025 nopo nga iso jubli id suang Ponimungan (gorija) Katolik i romiton ontok toun 2025. Pinoilo ii di Pope John Paul II ontok kolimpupuson do Jubli Abantug. Jubli nopo diti nga nimpuunan do Jubli Luar Biasa Kerahiman (Extraordinary Jubilee of Mercy) ontok 2015-2016. Bulla kepausan nopo di minopoimagon do jubli diti kiuhu "Spes non confundit" (Latin montok "Hope does not disappoint").
Mimpuun o Jubli diti ontok Sodop Krismas (24 Momuhau) 2024 om kotilombus gisom Tadau Epifani (6 Milatok) 2026.
Ontok koowion Jubli 2000, minanahak i Pope John Paul II do boboroson kumaa oinsanan tangaanak pointongkop pomogunan, minapatayad do tangaanak om komulakan ontok dii kosiliu do "luguan toponsol ontok Jubli sumusuhut ontok toun 2025".
Ontok 26 Momuhau 2021,pinatahak di Pope Francis o tonggungan kumaa Majlis Kepausan montok Promosi Evangelisasi Wagu (Pontifical Council for the Promotion of the New Evangelization) do momonsoi kotoundaan montok Jubli dii, tu montok nopo disido nga oponsol ii montok kogiratan ugama Katolik.
Ontok 3 Milatok 2022, id suang iso pitimbungakan i pinaharo id Rome, pinatatap do moto nopo ababayan dii nga "Pilgrims of Hope". Ontok 22 Mansak, minapaharo o Pontifical Council for the Promotion of the New Evangelization do pialaan montok momonsoi bontuk logo poinhimagon Jubli 2025, miampai ponuhuan toponsol do ii nopo maamampayat nga popoimpou kaampayatan diolo kumaa moto dii. Pilion do Majlis Kepausan o reka bontuk bobos osonong i kaanu popotunui mesej dii. Oukab pialaan diti gisom 20 Mikat, om ontok kolimpupuson Mahas 2022, pinointutunn o logo nokoimagon.
Bulla kepausan montok pamalahawan Jubli, pinungaranan do Spes non confundit, pinoilo ontok 9 Mikat 2024, kopihondot do Kinoinsawatan do Tuhan. Dokumen nopo diti nga manahak kointalangan kokomoi ponuduk i nuru montok kapanaandakanJubli, miampai piipiro ahal toponsol i pinosotol, kaampai no id siriba diti:
Boros ngaawi do kalansanan
Ralan kumaa kalansanan
Tanda-tanda do kalansanan
Lolohou kumaa kalansanan
Poingigit di kalansanan
Ontok 28 Gumas, minopointutun o Vatikan do maskot kartun pinungaranan do "Luce" (Boros Itali montok 'babang') montok Jubli 2025, kitudu popohompit do komulakan.
Abaabayan
Totobon tobitua
Koukaban om koponutupan do Totobon Tobitua id apat basilika oponsol kepausan hilo Rom sabaagi panakatanda koimpuunan om kolimpupuson do jubli:
Tadauwulan noukaban
Tadauwulan tinutupan
Nokoimpuun o jubli ontok Sodop Krismas (24 Momuhau) 2024, soira kinotuk di Pope Francis o Totobon Tobitua id Basilika St. Peter hilo Vatikan mantad timpohon bulandai disio. Nukaban o totobon diti, om dinumarapas i Fransiskus do ambang totobon dii hiza pinoimpuun o Misa Sodop Krismas id basilika dii.
Totobon kolimo, poinladsong id jijiilan Rebibbia id Rom, was nukaban ontok 26 Momuhau 2024. Tudu nopo do koimaan diti nga sabaagi simbol i "magangat oinsanan i nagakom (banduan) montok mongintong timpu dumontol miampai kalansanan om kotumbayaan di nloinwoguan". Ii nopo nga kumoinsan nogi do nukaban o totobon jijiilan sabaagi panakatanda koimpuunon do jubli.
Teori Konspirasi
Ontok Momuhau 2024, monondos o post viral id Instagram, TikTok, Reddit, om Facebook do mongukab o paus do "portal spiritual" toi ko "portal tobitua" id iso ritual i "au insan nowonsoi pogulu diti". Monondos nogi o piipiro post do ritual nopo kaka dii nga mongukab "lobong di Lucifer" id siriba do Vatikan. Tadon nopo dakwaan kokomoi ritual wagu diti nga mantad artikel New York Post miampai uhu momorulong i sumuku kumaa kopongukaban totobon suai id jijiilan Rebibbia. Au noilaan hombo tadon dakwaan kokomoi Lobong di Lucifer; nga, minopointalang o surupu kitab Bible i Daniel McClellan do iso lobong id Vatican Necropolis i noonuan label sabaagi "Lobong di Lucifer" kanto o minongimpuun do khabar angin dii. Minanahak isio kointalangan do ontok timpu pra-Konstantinian soira winonsoi lobong dii, aiso o konotasi Satanik do ngaran Lucifer om ontok nogi dii nga momoguno nogi tulun Kristian do ngaran Lucifer sabaagi ngaran diolo sondii.
Julah nopo nga kampung id Watas Tejakula, watas Buleleng id koibutan kosilahon Bali, Indonesia. Nosiliu kampung diti do rurubpuon abar nasional ontok toun 2008 maya susuyan suai-suai kokomoi sapi id nombo tumanud kotumbayaan mogigion Julah, sapi nopo dii nga notianan do tulun om pinolondod di.
Julita Mojungki nopo nga songulun surupu komisiwal id Sabah, Malaysia. Isido nopo nga' Surupu Lamin Koundangan Pogun Sabah montok kinoyonon Matunggong mantad di 2018.
Julius CaesarTusculum portrait, iso arca po kanto di noolu i winonsoi Caesar solinaid poimpasi.Kinosusuon12 Madas 100BCSuburra, RomeTadauwulanminidu pogun15 Gomot 44 BC (kiumul 55)Theatre of Pompey, RomeNakapapataiAssassination (Stab wounds)KalajaPoliticiansoldierauthorNotable workBellum GallicumBellum CivileOffice Pontifex maximus 6444BC Roman consul 59BC Proconsul (Gaul, Illyricum) 5849BC Roman dictator 4944BC Consul 48, 4644BC Dictator perpetuo 44BCSawo Cossutia (disputed) Cornelia m. 84 BC; d. 69 BC Pompeia m. 67 BC; div. 61 BC Calpurnia m. 59BCKoruhangCleopatraTanakJuliaCaesarion (unacknowledged)Augustus (adoptive)MolohingGaius Julius CaesarAureliaGaaCivic CrownPerkhidmatan tenteraKesetiaanTemplat:Country data Roman RepublicCabang/khidmatRoman ArmyTahun khidmat8145 BCPangkalanXIII LegionPerang/Pertempuran
Gaius Julius Caesar (Ponuatan  13;   ; Julai 100 PM- 15 Mac 44 PM) nopo nga songulun puruan politik, jeneral Rom om monunuat di mongigit tonggungan di toponsol do kosimbanan Republik Rom sumiliu Empayar Rom. Isio nopo nga notondu do ginumuan do songulun di genius manatul saudor id nawayaan, om nogi puruan politik Rom di aba'al om songulun lundu di agaras kopio ontok pomogunan kuno. Ceasar minonimpuun sangod kumoiso Rom kumaa Britain ontok toun 55 PM, om minonguasa yau Gaul nokopamalaab pomogunan Rom gisom id Rahat Atlantik. Mantad piipiro linaid timpu, pomoroitan "Caesar" kosiliu sabaagi lambang kopomorintaan di agingo miagal do "Kaiser" do boros Jerman om "Tsar" do boros Slavik. Ontok toun 42 PM, iri no 2 toun kalapan pinatai yau, Senat Rom minamaramit Ceasar Rom sabaagi iso mantad soginumu sunduan Rom. Nokosusu ontok tulan Quinctilis (13 Julai), Tulan diti nagaranan do "Julai" (mantad ngaran "Julius") do momuhondom kouhupan dau.
Ceasar misangod id iso sangod piobpinayan ii nogi sabab nokuro tu nokosiliu yau songulun monguasa' pomogunan Rom di au milo siwalon om kalapas mananganu kuasa kolunduan, minomonsoi yau koinwoguan di alaab montok tulun ginumuan om kolunduan Rom. Noimagoin yau sabaagi diktator solinaid poimpasi om pinopolongkod birokrasi Republik do koburu kopio. Miampai ironi tomod, iti minononsog di Marcus Junius Brutus, tambalut Ceasar, do miagab miampai tulun suai montok mamatai dau om popoguli kawagu Republik Rom om orosian yolo do ahob mutlak dau soira minangakun i Caesar songulun diktator solinaid poimpasi. Kapamatayan di dramatik diti ontok 15 Mac 44 PM popootus iso sangod piobpinayan wagu id Rom.
Kimpin-kimpin saudor di Caesar notutunan do otolinahas kopio mantad uyadan dau sondii, om ogumu kotolinahasan koposion dau di nosuat do puruan-puruan nawayaan i kalapas dii, miagal Appian, Suetonius, Plutarch, Cassius Dio, om Strabo. Kopoilaan suai milo intangan mantad kowonuoan di miagal timpu miagal do pomuaraan di Cicero, sudawil di Catullus om ponuatan puruan nawayaan Sallust.
Nawayaan pogulu
Caesar nokosusu id paganakan kalas patrician iri tinimungan paganakan di takawas di Rom nga paganakan dau poimpasi miampai koposion di asadang. Tapa dau ii Gaius Julius Caesar, sogulun di au osongkuro otutunan tulun, om pangkat di takawas kopio nopo nga praetor, iso gama id siriba do konsul. Ii nopo tama dau, Aurelia, nontodon mantad paganakan Cotta, iso pagakakan kalas takawas, om songulun matrona toi ko' songulun tama di otutunan do disiplin dau tontok dii. Mulong po okon ko poinharo-haro yolo, paganakan dau osomok do puruan-puruan senarot om nokosiliu pongunsub kumaa di Caesar sumiliu songulun lundu di kingaran-ngaran. Tapa dau minogidu pogun ontok umur di Caesar 15 toun.
Kohomitan pogulu dau id politik
Sabaagi songulun bangsawan, Caesar mampai paganakan dau nuru do monokodung simpung Optimates id siriba pomuruanan di Lucius Cornelius Sulla, Mulong po ingkaa, paganakan syamil lobi olosu' kumaa simpung Populares kalapas inan dau, Julia, nakasawo songulun lundu mantad simpung dii iri no Gaius Marius. Marius nopo nga songulun jeneral di nointutunan kopio di koumbal monorikohon jawatan Konsul Soginumu inturu, iri no mantad 107 PM im 86 PM, ii nogi otutunan do "minongompu'un kotolu Rom". Marius nopo nga songulun jeneral di nakalantoi tomod id nawayaan Rom om koumbal misangod miampai minangala piomungan soudor Celt mantad Gaul om Germania. Mulong po Marius okon ko mantad paganakan kalas sosial takawas nga haro rahung dau di tagayo kopio id soudor Rom. Marius nogi minononsog koinwaguan id sistem soudor Rom do papasaga tulun ginumuan di mosikin sumiliu soudor Rom. Koubasanan nopo, soudor mantad tinimungan mosikin tumanud nunu nopo ponuhuan jeneral om iti nopo nga pangantak toponsol do agayo kopio rahung di Caecar kumaa soudor dau.
Ontok 10 nogi toun umur di Caesar, Marius om simpung dau nokohompit do pioduhan politik suai, kohompit nogi tanak tunuduk dau Sulla. Ahal diti nokosiliu Pisangadan Piobpinayan Rom l. Ontok 87 PM, hiza tanak wagu po ii Caeesar, linantik yau sumuliu Flamen Dialis (paderi tertinggi Jupiter) di Marius toi ko, siriba dau Konsil L. Cornelius Cinna. Songulun Flamen Dialis linantik solinaid kopoisin om osansagan poimpasi miampai kodis tugama miagal au milo mongigit bosi, mintong namatai, toi au milo sumakai kuda. Nung minongigit ii Caesar do gama dii, au yau ndo milo sumiliu songulun boyoon di otutunan. Mulong po ingkaa, pogulu po nokokosup yau monorimo jawatan dii, gaman dau Marius minogidu pogun om jawatan dii naanu di Sulla. Soira Sulla kikuasa, minontadbir yau do Rom maya sondulu bosi. Rahung Populares minaan batoso' om ogumu mongongobi di Marius minaan patayo'. Tumongob nogi yau do kamanakon di Marius ii Caesar om mumbal mintong-intong dau. Sula minongidu kawagu kopomilian Caesar sabaagi Flamen Dialis om minongukab kosiwatan kumaa Ceasar sumuang pomogunan soudor.
Mulong po ii Sulla kikuasa, Caesar manu kasari do mitorungak do tinimungan gugumaga'. kalapas dii, ontok toun 84 PM, nakasawo yau di Cornelia, tanak tondu Cinna. Sulla monondu kopisawaan diti sabaagi iso simbol do gumaga', lolobi po ii Caesar nopo nga soudor dau. mantad dii, Sulla minomorinta dau do momiada' sawo dau sabaagi iso tanda do atatap i Caesar sabaagi regim di Sulla. Ii Caesar mada tumanud kolunduan di sulla. Ontok toun 82 PM suminoliwan yau mantad Rom mantok kimpin soudor id Asia om Cilicia. Nokoguli yau ontok 78 PM soira nakaanu abal kapatayan di Sulla om hili nogi minonimpiin yau gamasi politik dau sabaagi pandakwaraya.
Caesar Sabaagi Soudor
Ontok timpu pisangadan, okito yau sabaagi songulun di obulun om kikaliber. Soira soudor Rome minangalob Mytilene, id pulou Lesbos, pinaatod yau id Bitynia, id kabaatan disan rahat Laut Hitam do monginsasamod di Raja Nicomedes IV Philopator mooi do asaga monguhup om papaatod soudor dau kumaa di Marcus Minucius Thermus id Karahatan Aegean. Raja diti nakasaga do pokioduon dau. Mulong po ingaa, batos di osonong naanu di Caesar diti popoimbulai skandal di minomoros Caesar minanahak simbar seksual kumaa raja dii. Sorita songulun patrician pinosiliu ampahu do kusai nokosiliu sorita sensasi id Rom om sangod-sangod dau asaru momoguno skandal-skandal diti do paparatu ngaran dau id politik.
Julius Caesar miampai sigar dau
Ontok toun 80 PM, hiza poinkaraja id siriba di Thermus, pinopoindalan yau tonggungan tagayo do mangalob di Miletus. Ontok sangod dii, Caesar pinopokito kotia'alan dau do manampasi piipiro soudor legionaries om naakaan you do pangaraitan corona civica (mahkota oak). Mahkota diti nopo nga gaa kobontugan koduo takawas (kalapas corona graminea - Mahkota Sakot) id militari Rom, om ii nopo nga gaa montok di Caesar tu nakapanampasi songulun soudor. Nung ii monorimo gaa diti nopo nga id Senat Rom, koinsanai puruan Senat asansagan do mingkakat om manahak tapap palad kumaa ii pinosulung. Caesar asaru monulung mahkota dau lolobi po ontok tadau karayahan sabab do aanangan yau do royohon tulun om sabaagi ponirung tulu dau di lumagas. Suai ko mahkota, nakaanu i Caesar do tutungkap pingat di okoro' sabaagi tanda yau nopo nga songulun di kobulun.
Koingkawasan politik di Caesar
Ontok 69 PM, nopili ii Caesar sabaagi quaestor. Ontok toun dii nogi, koruhang dau kumoiso ii Cornelius minogidu pogun. Ceasar di kiman-iman do popoingkawas rahung politik dau minanganu kosiwatan soira pamalabangan koruhang dau do mamaraya tiwanon dau, Cinna om tiagak gaman dau, Marius. Kalapas dii,minansawo yau di Pompeai, tompinai di jeneral di kingaran-ngaran Gnaeus Pomeius toi lobi otutunan do ngaran Pompey. Id timpu di toruhai nokoingkawas ii gama politik di Caesar. Nokotimpuun ontok 65 PM, nopili yau sabaagi curule aedile, ontok toun 63 PM sabaagi pontifex maximus, om praetor ontok 65 PM. Mulong po ingaa minomoguno ii Caesar ralan di buyuk do popoburu rahung politik dau. Soira nokosiliu aedile minonurupu yau piipiro kaantakan do sipoot di agayo great games montok popoingkawas populariti dau id ginumuan do tulun. Suai ko iri, minomoguno yau politik tusin do mongidit gama pontifex maximus dan praetor. Ontok dii, minodsupu yau ngaran dau sabaagi songulun lundu politik di pantangon mongigion Rom. Simpung Optimates tumimpuun do rumosi do koingkawasan Ceasar om mumbal monogias dau. Soira nokosiliu pontifex maximus, Caesar nadakwa do skandal karayaan sunduan di tosonong Good Goddess. Karayaman di tondu no mamaramai nga ontok momorinta ii Caesar, pinapasaga yau do kusai mamaramai. Mulong po ingkaa, minamayar yau do tusin panganuan di ogumu do mogidu mantad oontok danda' kooturan. Kalapas skandal diti nobankrap yau. Mulong po ingkaa nga tambalut dau Marcus Licinius Crassus, kusai di kiharo-haro kopio id Rom, minamayar tutang di Caesar soginumu 830 talents toi ko 17 500 kg tusin piok. Miniada nogi yau di koruhang dau ii Pompeai tu noindu do milapau do kusai suai.
Goos do monompon skandal dii, ontok 61 PM pinaatod ii Caesar id Andalusia, Sepanyol om linantik sumuliu Gabenor hilo. Id Cadiz minintong yau patung Iskandar Abantug om minihad tu 30 nogi toun dau nga nakalantoi no sumiliu tulu do empayar di alaab nga ii Caesar nopo nga nokosiliu no Gabenor. Sontoun kalapas dii, minuli yau id Rom, miiso miampai di Crassus om Pompey do potunda iso piomungan tolu lisang toi ko triumvirate di kumoiso. Piomungan diti nokogirot soira minansawo ii Pompey di Julia, iri songulun tanak mintotoiso di Caesar.
Iman-imanon di Caesar do sumiliu nombul iso id Rom au po natalaup. Ontok 59 PM nopili yau sabaagi songulun Konsul om mi'iyo kuasa miampai di Konsul Bibulus. Mulong po ingkaa nga okito kopio do agayo nogi rahung di Caesar ko di Bibulus gisom roitan yolo do Konsul Julius om Caesar. Ontok toun dii nogi, linantik ii Caesar sabaagi Gabenor Roman Gaul. Walu toun kalapas dii, soudor di noigit di Caesar suminangod om nakalantoi do monguasa Gallik Gaul id ponong koibutan. Ontok 58 PM soudor di noigit di Caesar nakalantoi do mangala' om monguasa' Germanik (Jerman) om Konfederasi Helvetia (Swizerland). Tolu toun kalaps dii, Caesar miampai soudor dau suminoborong bawang Rhine do sumuang id tana' Britain. Ontok 49 PM, sinuhu ii Caesar do senat do popowiliu sindata tu timpu momorinta dau oruhai no aawi. Ontok timpu dii politik Rom momurimon do timpu kosimbanan kalapas Crassus napatai ontok 53 PM, om kapamalantikan di Pompey sabaagi konsul wagu ontok 52 PM. Lolobi po soira napatayan ii Pompey do sawo, Julia ontok 54 PM di minomutut pionitan kapaganakan di Pompey om Caesar. Pompey di kiangkab do mongoupus gamasi politik Caesar minupakat do ahli senat suai do mogodu di Caesar do tumanud piala'an kuasa' Konsul do kumoduo. Mulong po ingkaa, kakal ii' i Caesar do popotilombus kimpin soudor dau om ontok 52 PM suminiliu yau boyoon do soudor dau id id pisangandan id Alesia, Perancis.
Pisangadan Pibopinayan Rom
Ontok 10-11 Januari 49 PM, Caesar miampai iso platun legion (iso legion nopo nga haro 5000 tuoun soudor) suminoborong Rubicon, iso bawang tokoro id pialatan Gaul om Itali. Laang di naanu dau nopo nga ponokotanda' do nokotimpuun no Pisangadan Piobpinayan Rom II toi ko roitan nogi do Pisangadan Piobpinayan Caesar. Ontok dii, soboogian tagayo soudor Rom haro id Andalusia. Tinimungan Optimates kohompit nogi ii Metellus Scipio om Cato di Tomulok minogidu id kaabatan do au nokoilo ii Caesar nopo diti nga nosokodung do ginumu soudor di tokoro'.
Solinaid tolu tulan Pompey minogidu' mantad Rom, om ii Caesar momuruan id posorili Italy. Mulong po ingkaa, manu ii yau di momunso rahung di Pompey. Laang dau kalapas dii nopo nga mangala' soudor tongokoro di tumanud Pompey di haro id Andalusia (dinondo Sepanyol). Momoguno maliu gonit iri no solinaid 27 tadau, soudor di Caesar nokoponguasa' no Sepanyol om minongoi id kosilahon do sumaap di Pompey id Yunani. Ontok 10 Madas, 48 PM id Dyrrhacium oruahai no aala' id adalaan ii Caesar. Mulong po inkaa id Pharsalus, yau miampai soudor Mark Antony osonong do mangalah soudor di Pompey di induo ginumu do soudor dau.
Kalapas Kalantayan diti, guminuli i Caesar id Rom om pinoinsawat sabaagi diktator Rom, miampai di Mark Antony sabaagi Tabaal Kuda Master of the Horse. Kalapas piipiro no tadau, pinowoliu dau jawatan diktator dau om nopili insan po kawagu sabaagi Konsul montok timpu kumoduo. Publius Servilius Vatia Isauricus nalantik sabaagi Konsul-kumoduo. Nakaanu no daa i Caesar do monguasa' kawagu pangkat Konsul dau nga nurutum yau do manabpo sangod togirot dau iri no i Pompey. 
Mantad dii minomogusa' yau di Pompey gison ii id Iskandariah, Mesir. Olimutan no yau tu sangod dau i pinatai do songulun tupisor Raja Ptolemy XIII. Mulong po misangod ii Caesar om ii Pompey, kapamatayan dii notindu sabaagi pongindaraatan kumaa Rom. Haro po kawagu ruputan di minomoros Caesar minihad kalapas nokokito tulu di Caesar, di pinopasampaba kumaa dau sabaagi tutungkap mantad di Pothinus iri no tupisor Tioyon (palace) Ptolemy XIII. Kalapas kapamatayan di Pompey, minanagi yau tutang soginumu 40 juta sasterces mantad kolunduan Mesir montok sokodung soudor dau piipiro toun pogulu kumaa tapa Ptlomy XIII iri no Raja Ptolemy XII.
Caesar id Mesir
Ontok dii, Mesir nopo nga nokopuriman pisangadan piobpinayan di Raja' Ptolemy XIII miampai taka' dau Cleopatra. Mesir ontok dii nopo nga in siriba' pomorintaan di Ptolemy XIII, om taka' dau nasansagan do momorinta maya poinlisok. Ontok Manom 48 PM, soira pinotimung di Cleopatra koinsanai susumangod dau do poinlisok, nokorikot ii Caesar id palabuhan Iskandariah montok managi tutang tapa' di Cleopatra om Ptolemy XII miampai monuli kinapatayan di Pompey.
Jumaat Agung (boros Inggeris: Good Friday) nopo nga iso koundarangan kougamaan id suang do nubasanan ugama Kristian montok momuhondom 'hukuman salib' di momoomogompi, Yesus Kristus i pinosusui id Golgotha i posorili id Yerusalem. Koundarangan diti taandakon ontok Minggu Suci sabaagi soboogian mantad Paschal Triduum ontok tadau Kurudu' i pogulu po do Tadau Easter ontok tadau Tiwang. Suai ko' ilo nga kopiampap nogi iti do tadau Passover do tulun Yahudi. Montok do ugama Kristian Roman Catholic, pogulu po do manaandak diti Tadau Jumaat Agung nga kawaya po ngawi do kopoingguluan do mongkodos id nombo do nointutunan iti sabaagi do Rabu Abu. Sumusuhut nopo nondo soira do kosuang id Minggu Suci montok manaandak Tadau Easter nga sumuang nondo id Khamis Putih, Jumaat Agung, Sabtu Suci om kumaa nogi nondo id Tadau Easter toi ko' Hari Besar Paska. (Tadau Kinotungagan Jesus Kristus). 
Tadau montok momuhondom tadau diti nga kopisimban mantad tadau kumaa tadau tumanud do koinsiron id suang do takwim Gregorius. Ponimungan (gorija)-ponimungan Mazhab Kosilahon om Mazhab Kotonobon nopo diti nga oinsaru do misiwal kokomoi pongintaban diti tadau kosombutan Easter, loolobi po do timpu baino. Tadau diti nopo nga pinoimagon sabaagi koundarangan am id piipiro pogun Kotonobon id nombo do poinsuang o piipiro kinoyonon id pogun Mirika Sompuu. Okon ko' ilo' no, haro nogi piipiro pogun di pointantu miagal ko' ms:Jerman do kiharo kooturan i mongodu tomod do momonsoi kuamaon toi ko' koimaan miagal ko' sumayau om milumbo' kuda tu kitumbayaan do mamaraag kopio do tadau suci diti. 
Jun Ji-hyun (nosusu Wang Ji-hyun ontok 30 Gumas 1981), ointutunan nogi sabaagi Gianna Jun, nopo nga songulun mimingkono tondu Kabaatan Korea.
Justin Drew Bieber toi ko' lobi ointutunan sabaagi do Justin Bieber, (nosusu ontok 1 Gomot 1994)nopo nga songulun susuminding om monunuat sinding Kanada. Kalapas nokoruba isio di monorupu toila'an maya do vidiu Youtube i poinghakup sinding-sinding 2008 om nasain montok RBMG, pinosoliwan di Bieber sinding koiso dau EP, My World ontok tohuri toun 2009. Nookunan isio sabaagi Platinum id Mirika Sompuu. Nokosiliu i Justin Bieber songulun artis koiso i haro turu sinding id Carta Rekod Debut id Billboard Hot 100. Pinopohimagon disio album koiso studio studio, My world 2.0 ontok toun 2010. 
Maya do kinopohimagon album koiso disio (My World Tour) , nokosoliwan o album remix MyAcoustic World om Never Say The Remixes om filem konsert biopic 3D Justin Bieber: Never Say Never. Pinopohimagon nogi isio album studio koduo under the Mistletoe ontok milau 2011 mamaso do debut numbur 1 id Billboard 200. Pinosoliwan nogi i Bieber album kotolu dau (Believe) ontok toun 2012. Nokorikot o padagangan Album sondiri om album U.S soginumu 44.7 riong. Soginumu 140 riong rekod nokojual ii poposiliu isio iso mantad artis i bobos alaku id pomogunan. Nokosiliu nogi isio tulun koduo montok mamagampot 100 juta tutumanud (followers) id Twitter ontok tohuri Magus 2017.
Ogumu gaa i naanu di Bieber miagal ko Gaa Sinding Amerika montok Artis nokoburu id toun 2010 om 2012. Nakalantoi nogi isio iso Grammy Award montok do Best Dance Recording montok singing "where Are You Now" ontok do Grammy Award 58. Pinatayad nogi isio sabaagi hopod id Forbes Celebrity 100 id sompogunan ontok 2011, 2012 om 2013. Nokosiliu nogi isio songulun artis I koiso nakaanu 10 billion tontonan vidiu id Vevo.
Jgevatreff nopo nga pirubaan monikid toun sompomogunan montok paapapanau motosikal i pohoroon id kinoyonon Kuremaa id watas Jgeva; om ii nogi nga pitimungan paapapanau motosikal bobos agayo id Estonia. Ababayan nopo diti nga poonjulon do NGO Jgeva MC.
Pinaharo o ababayan koiso ontok toun 1992 miinsomok kolumpa Peipus, om pinaanjul ii kumoinsan nogi do songulun i orohian do motosikal legenda kinoyonon ii no Igor Ellisson (10. VI 1954  11. VII 2021), i pinosiliu sabaagi Warganegara Toun Diti montok watas Jgeva ontok toun 2012, ontok 2009, nakaanu isido gaa Salib Perak watas Jgeva (Ralat skrip: Fungsi "langx" tidak wujud.) om Darjah Bintang Putih (Order of the White Star) ontok toun 2011.
Maya tradisi, pohoroon o ababayan diti ontok dompok minggu kolimpupuson wulan Madas om koindalan piipiro tadau. Mamampayat koiso nopo nga koubasanan korikot ontok tadau Tadtaru. Milo bolion o tiket do lobi osopung toi ko mitilombus id lokasi. Kinoyonon nopo ababayan nga kuaan tansar jaring om umoligon solinaid timpu ababyan. Kiwaa piipiro alai tombului om kompleks longkod pingkaahan id nombo kaanu mamampayat do momoguno koumatan pancuran mantad kosuabon gisom dongotuong miampai sauna i pointounda monikid sodop.
Jhvi (/jovi/ YOH-vee; Estonian: ; Ralat skrip: Fungsi "langx" tidak wujud.) nopo nga iso kakadayan id koibutan kosilahon Estonia, om longkod kotoinaan montok Kuanti Ida-Viru om Paroki Jhvi. Kakadayan nopo diti nga poinladsong kiikiro 50km id kotonobon piolitan antarabansa EstoniaRusia.
Noroitan o Jhvi kumoinsan sabaagi iso kampung ontok 1241 id Liber Census Daniae id siriba pomorintaan Denmark. Ngaran-ngaran nawayaan montok Jhvi kohompit no Gewi om Jewe. Ontok hinotusan ko-13, winonsoi iso ponimungan hilo, poposiliu Jhvi sabaagi longkod paroki ponimungan kinoyonon.
Ontok 1 Mikat 1938, pinoingkawas do Rstonia o status poinhimagon do Jhvi mantad iso borough kumaa kakadayan osinggawa. Hiza pomorintaan do Soviet (19441991), maya nopo kotoinaan Jhvi nopo nga okon ko kakadayan, nga iso watas id suang kakadayan Kohtla-Jrve. Ontok 2005, piniamung o kakadayan Jhvi om Paroki Jhvi.
Hiza nopo panaladan di Koisaan Soviet id Estonia, ogumu kukumalaja noowit sinumuang mantad boogian suai Koisaan Soviet montok monokodung koburuon kakadayan Kohtla-Jrve, kohompit no watas Jhvi ontok dii. Gama ogumu nokosuang hilo, nosiliu o tulun Estonia do minoriti id kinoyonon dii.
Komposisi tinaru 1922-1959, 2000-2021
Ointutunan isio ontok tontok Soviet sabaagii maamamain solo miampai Orkestra Muzik Popular Radio om Soduontong Estonia.
Mimpuun i Kalmer Tennosaar sabaagi penyampai id ETV ontok 1 Milatok 1956, om sumusuhut kumaraja sabaagi editor om tambalut program muzik (19571962, om kalapas 1968).Nointutunan kopio isio sabaagi momuruan ababayan montok ababayan sinding tangaanak "Entel-tentel". Minopotilombus i Tennosaar gama sabaagi susuminding.
Miniongoi i Tennosaar miampai artis Sirje Arbi mantad 1964 gisom 1978. Kiwaa duo tanak tondu diolo, kohompit no artis, i Liina Tennosaar.
Kampung Bunsut nopo nga iso o kokompungan poingion id watas Tuaran. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Natai, Kampung Lawa Mondou, Kampung Seri Melidan om Kampung Tampulan. Kokompungan nogi diti nga poingion 16-18 Kilometer mantad kakadayan Telipok.
Kampung Kebayau nopo nga iso o kokompungan poingion id watas Telipok, Kota Kinabalu. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Natai, Kampung Lawa Mondou om Kampung Tampulan.
Kampung Seri Melidan nopo nga iso o kokompungan poingion id watas Telipok, Kota Kinabalu. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Natai, Kampung Seri Melidan om Kampung Tampulan. Kokompungan nogi diti nga poingion 10 gisom 11 Kilometer mantad kakadayan Telipok.
Kampung Maruah Sumagid Telipok nopo nga iso kokompungan i koiso di noturidong id watas Telipok om kiwaa do 500 do tulun mogigion i poingion id kampung dii. Kogumuon nopo tulun id kampung dii nga kibansa do Dusun darat om Dusun Lotud, Cina, Sino om Bajau. Oontok toun 2005, kiwaa ogumu tulun labus pogun di ruminikot id kampung dii (moniwa id tana tulun mogigion id kampung dii/ minomonsoi walai-walai id toning bawang Telipok). Kampung nopo diti nga iso o kampung di abantug om nokointutun id posorili watas Telipok tu kiwaa iso tinimungan sipoot buul mantad kampung dii di agaras kopio. Kiwaa nogi songulun mobi Malaysia id pialaan lokud toi ko nointutunan nogi sabaagi "gusti lengan". Kampung diti pointongkop miampai iso dewan om gelanggang futsal.
Kampung Natai nopo nga iso o kokompungan poingion id watas Telipok, Kota Kinabalu. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Seri Melidan, Kampung Lawa Mondou om Kampung Tampulan. Kokompungan nogi diti nga poingion 12 gisom 13 Kilometer mantad kakadayan Telipok.
Kampung Seri Melidan nopo nga iso o kokompungan poingion id watas Telipok, Kota Kinabalu. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Natai, Kampung Lawa Mondou om Kampung Tampulan. Kokompungan nogi diti nga poingion 7km (4.3mi) mantad kakadayan Telipok.
Kampung Tampulan nopo nga iso o kokompungan poingion id watas Telipok, Kota Kinabalu. Kokompungan nopo diti nga id kinoyonon do nuluhon om poindoros nogi miampai piipiro kokompungan suai miagal ko Kampung Natai, Kampung Lawa Mondou om Kampung Seri Melidan. Kokompungan nogi diti nga poingion 7 Kilometer mantad kakadayan Telipok.
Kanada (English: Canada, Koroitan: /knd/) nopo nga iso pogun do Koibutan Amerika i kaampai no do hopod provinsi om tolu wilayah. Poinladsong id boogian koibutan bonua dau, dumimpot o Kanada mantad Rahat Atlantik id kosilahon gisom Rahat Pasifik id kotonobon om Rahat Artik id koibutan. Kanada nopo nga pogun koduo bobos agayo id pomogunan. Pialatan Kanada miampai do Mirika Sompuu id kabaatan om koibutan kotonobon nopo nga i bobos anaru id pomogunan.
Nontodonon do ngaran
Ngaran Canada data dau nopo nga mantad boros Iroquois St. Lawrence, ii nopo nga hogot kanata i kirati do "kampung" toi ko' "pogigianan". Ontok toun 1535, mogigion sandad id rantau i dinondo nosiliu do Kakadayan Quebec mamarait hogot kanata soira popotuduk ralan kumaa kampung Stadacona kumaa mononompogunan Perancis, Jacques Cartier. Sumusuhut minomoguno i Cartier do hogot Canada okon ko' nopo popokomoyon do kampung dii nga pointongkop nogi do kinoyonon taklukan Donnacona (luguan Stadacona); miririkot toun 1545, tumimpuun o buuk-buuk om peta-peta Eropah do momolohou rantau dii miampai ngaran Canada.
Ontok hinotusan ko-17 om osopung do hinotusan ko-18, Canada nopo nga ngaran montok soboogian wilayah Perancis Wagu i poinladsong id poingompus do Bawang Saint Lawrence om kotogisan koibutan do Tasik-Tasik Agayo. kinoyonon dii nabagi kumaa duo jajahan British, Upper Canada om Lower Canada. Pinoiso di kawagu goduduo dii sumiliu do Wilayah Kanada (Province of Canada) ontok toun 1841. Kalapas nokosiliu do Pogun Piomungan ontok toun 1867, ngaran Canada notorimo sabaagi ngaran rasmi pogun wagu diti, om Dominion (i naanu mantad Mazmur 72:8) tinahak sabaagi pongundadait pogun. Mantad dii, gunoon o ngaran poimponu Dominion of Canada do sangangadau gisom 1970-an. Soira minongintalang o Kanada do autonomi politik dau mantad do United Kingdom, asaru nodi gunoon do karajaan pisompuruan o Canada nopo id dokumen karajaan om pibatasan; kinosimbanan diti pinointalang maya kaalanan ngaran koundarangan tadau kabansaan mantad Tadau Dominion kumaa Tadau Kanada ontok toun 1982.
Nawayaan
Monokodung o ponoriukan-ponoriukan arkeologi om nawayaan genetik tulun sandad Amerika do haro o tulun id koibutan Yukon ontok 26,500 toun di pogulu om id kabaatan Ontario ontok 9,500 toun di pogulu. Old Crow Flats om Bluefish Caves nopo nga duo poomitanan do koiyonon-koiyonon arkeologi bobos totuo montok kinoyonon tulun Paleo-Indian id Kanada. Id taatanga' do tulun sandad i ointutunan sabaagi Tinaru-Tinaru Kumoiso, haro walu susuyan unik kokomoi do pomorunan pomogunan om adaptasi-adaptasi dau. Woyo-woyo tulun Pribumi Kanada nopo nga kinoyonon di pointimporon, pomutanaman, inus wonsoi don ginumuan om istiadat, kompleks hierarki tulun ginumuan om rangkaian pomutaranan. Soboogian mantad do koubasanan diti nopo nga alaid no natalup maamaso kinorikatan do Eropah di kumoiso (kk. kolimpupuson hinotusan ko-15-kotimpuunon hinotusan ko-16), om nokito kawagu maya ponoriukan arkeologi.
Penjajahan Eropah
Nokorikot o tulun Eropah di timpuunon nogi soira minogigion i pelaut Norse id L'Anse aux Meadows, Newfoundland do oruhai ontok pokiikiro toun 1000. Kalapas dii, au no ruminikot kawagu o tulun Eropah gisom toun 1497, soira minonoroka o songulun pelaut Itali i pinungaranan do John Cabot (Giovanni Caboto) do kotogisan Atlantik Kanada montok do England. Ontok toun 1498 gisom 1521, minonuridong i pelaut Basque om Portugis do kota kara pongintorusan do sada paus om ponginsadaan kitimpu poingompus do kotogisan Atlantik. Ontok toun 1534, tuminongkop i Jacques Cartier do Bawang Saint Lawrence montok Perancis. Mononompogunan Perancis,Samuel de Champlain nokorikot ontok toun 1603 om minonuridong do pogigionon Eropah di pointimporon i kumoiso id Port Royal ontok toun 1605 om Kakadayan Quebec ontok toun 1608. Monoiso o Canadiens kinoyonon doros do Bawang Saint Lawrence om Acadiens nopo nga poingion id kinoyonon do Maritimes, Papapataran do hulu Perancis om mubaligh Katolik nopo nga kuminaa id Tasik-Tasik Tagayo, Teluk Hudson, legeh Mississippi gisom id Louisiana (Perancis Wagu). Sangod Beaver nopo nga sabap no do piahawan monguasa' do pomutaranan hulu Koibutan Amerika.
Pulou St. John (dinondo Pulou Prince Edward) nokosiliu do jajahan di misuai ontok toun 1769. Montok mongilag do konflik id Quebec, pinolulus do British o Akta Quebec ontok toun 1774 montok papalaab wilayah Quebec gisom id Tasik-Tasik Tagayo om Bawang Ohio, nga popotimporon do boros Perancis, kotumbayaan Katolik, om kooturan sivil Perancis hilo. Ahal diti nokotogod do ogumu mogigion id Hopod om Tolu Jajahan om minonguhup do kinoimbulayan Revolusi Amerika.
Pibatasan Paris (1783) minangakun do kagabasan Mirika Sompuu om minanahak wilayah-wilayah id kabaatan Tasik-Tasik Tagayo kumaa Mirika Sompuu. Soginumu 50,000 tulun Setiawan Empayar Bersatu minongiduan do Mirika Sompuu om kuminaa id Kanada. Pinotongkiad o New Brunswick mantad do Nova Scotia id suang ponguludan kawagu pogigianan Setiawan id kinoyonon Maritimes. Montok monokodung do puak Setiawan i moboros do Inggiris id Quebec, pinabagi do Akta Perlembagaan 1791 o wilayah di kumaa Lower Canada i moboros do Perancis om Upper Canada i moboros do Inggiris, om sumusuhut minanahak tikid wilayah dii iso Dewan Undangan.
Fathers of Confederation (Tapa-Tapa Piomungan) mantad Robert Harris (momomolukis), piisaan panangbarasan Charlottetown om Quebec (Iti nopo nga timot foto i naanu ontok toun 1885 montok linukisan 1884 i naraag no dinondo)
Angkabon do mombontuk karajaan i kitonggungan minogowit do kinotingkodon do Pemberontakan 1837. Kalapas dii, pinoposogu o Ruputan Durham do karajaan kitonggungan om nogi asimilasi Kanada Perancis kumaa koubasanan British. Pinaamung do Akta Kesatuan 1840 o goduduo Kanada dii sumiliu do Wilayah Kanada di miiso. Pinoturidong nogi o karajaan kitonggungan montok oinsanan wilayah Koibutan Amerika British gisom toun 1849. Mantad do ponoinan Pibatasan Oregon do Britain om Mirika Sompuu ontok toun 1846, nopupusan o pioduhan pialatan Orgeon, om pinapalaab do pialatan id ponong do kotonobon poingompus garis lintang 49 taangh Koibutan. Iti nopo nga minongukab wayaan kumaa ponuridangan do jajahan-jajahan British id Jajahan Pulou Vancouver om British Columbia.
Timpu moden
Id Dewan Rideau, Gabenor-Jeneral Kanada Viscount Alexander mantad Tunis (tanga') monorimo hinatan (ordinance) i popootus do piisaan Newfoundland om Kanada montok do soinan, 31 Gomot 1949
Minampayat do Kanada o Newfoundland (dinondo Newfoundland and Labrador) ontok toun 1949. Kosunion do kobodian Kanada pasca-sangod om nogi dasar-dasar karajaan Liberal di mogisusuhut, pinapaharo iso identiti Kanada i wagu, i natanda' maya ponorimoon do Bondira Kanada ontok toun 1965, kopoindalanan dasar dwiboros rasmi (Boros Inggiris om Perancis) ontok toun 1969, kopogisusuaian do koubasanan rasmi ontok toun 1971. Ponuridangan ababayan-ababayan demokrasi sosial miagal do panamangan kolidasan sajagat, Palan Pinsin Kanada, om Kaalasan Siswa Kanada, sundung do piipiro karajaan provinsi, loolobi no Quebec om Alberta, amu osokodung do dasar-dasar diti tu sabaagi koligogon kumaa bidang kuasa diolo. Tohuri no, panangbarasan parlambagaan i pinaharo do mogisuhut-suhut minogowit kumaa "penyetempatan" parlambagaan Kanada mantad United Kingdom ontok toun 1982, i miampot miampai poninanan do Piagam Hak om Kosinggawaan. Ontok toun 1999, nosiliu o Nunavut do wilayah kotolu do Kanada kalapas alaid no do minogibooboros miampai karajaan pisompuruan.
Nokotoguang o Quebec do kosimbanan sosial om kobodian di aralom maya Revolusi Opian ontok 1960-an i pinapaharo do gura nasionalis moden. Simpung radikal Front de libration du Qubec (FLQ) pinopoimbulai do Krisis Gumas ontok toun 1970. Pinoingkakat o Simpung mononokodung kedaulatan Simpung Qubcois montok mombontuk karajaan ontok toun 1976, om kalapas dii pinapaharo do pomuhuan rolou kokomoi do Koguraan kedaulatan Quebec i amu minongobi do angkabon dau ontok toun 1980. Pongumbalan montok monokodung do gelombang nasionalis Quebec miampai parlambagaan maya Persetiaan Meech Lake ontok toun 1990 nga amu nogi nakalantoi. Ahal diti minogowit kumaa poninanan Bloc Qubcois id Quebec om nogi kalangkason do Simpung Ponginwoguan Kanada id Kotonobon Kanada. Pinaharo kawagu iso pomuhuan rolou ontok toun 1995, hinonggo amu notorimo o kedaulatan miampai majoriti tipis 50.6% kumaa 49.4%. Ontok toun 1997, pinootus do Padaha (kuut) Agung Kanada o pitongkiadan unilateral do iso provinsi di amu tumanud parlambagaan, om pinolulus do parlimen o Akta Kejelasan montok mamagarit do syarat-syarat pitongkiadan terunding mantad do Piomungan.
Suai ko' mantad do kobolingkaangan kedaulatan Quebec, nokotigowo nogi o tulun Kanada do piipiro kobolingkaangan ontok kotohurionon do 1980-an om kotimpuunon 1990-an. Kobolingkaangan dii kaampai no kinoloputon do Kotuludon Air India 182 ontok toun 1985, pamatayan di ogumu i bobos do araat id suang nawayaan Kanada; pamatayan cole Polytechnique di ogumu ontok toun 1989, ii nopo nga kinaantakan mogititimbak i moniru' do mokiikinobos; om Krisis Oka ontok toun 1990, konfrontasi orongit di bobos osopung do karajaan om nogi puak Pribumi. Minaganu nogi o Kanada do bbogian id suang angkatan miamung linuguan do MS id Sangod Teluk ontok toun 1990, om minimparagat nogi id suang misi-misi ponoronongon ontok kolimpupuson do 1990-an. Pinapaatod o Kanada do soudor kumaa id Afghanistan ontok toun 2001, nga amu minangatod soudor kumaa id Iraq soira minanangod o MS ontok toun 2003.
Koubasanan
Kanada nopo nga haro mogisuusuai tinaru om koubasanan om kaanu nogi do kotinoligan parlambagaan montok dasar-dasar di poposuni kopgisuusuayon koubasanan mantad do mitos iso tinaru. Id Quebec, ogirot kopio lugu tinan koubasanan dau, hinonggo ogumu i moboros do boros Perancis popotolinahas do misuai kopio o koubasanan Qiuebec miampai do koubasanan Kanada Inggiris, nga i poinggonop nopo, Kanada nopo nga iso mozek koubasanan, ii nopo nga tinimungan do mogisuusuai sabkoubasanan kinoyonon, pribumi om etnik. Asaru posotolon do dasar-dasar Karajaan Kanada miagal do panamangan kolidasan tonggungon don ginumuan, cukai di akawas kopio montok popotikid kolumaagan, popoharam do hukuman mati, manamong do kopomogunaan kakamot tapui, popoluau do kopomogunaan dadah om kawawagu papasaga do pisasawaan di miagal dusai (gender), ahal diti popokito do ponuduk sosial do misuai kopio evoulsi komisiwal om koubasanan Kanada miampai Mirika Sompuu.
Arca Bill Reid, Raven and The First Men, popokito soboogian do mitos kapamansayan Haida. Raven nopo nga iso mantad do roromu id suang koubasanan pribumi di bobos nointutunan.
Solinaid do nawayaan, narahung o Kanada do koubasanan om kaadat-adato' British, Perancis, om pribumi. Ogumu hogot Koibutan Amerika, wonsoi om pomoinan pribumi pinosuang id pibarasan om maamangan sangaangadau id Kanada. Maya koubasanan, boros, inus, om muzik diolo, kakal po kirahung tagayo o tinaru pribumi kumaa lugu tinan Kanada.
Ogumu tulun Kanada mamagatang do kopogisuusuayan koubasanan om mongintong do pogun diolo sabaagi iso pogun di mogisusuai tinaru mantad po di timpuunon. Sundung ingkaa, koubasanan pogun diti arahung do koubasanan Mirika Sompuu tu minsomok do pogun dii om akawas nogi o ginumu koundolihon montok goduduo pogun. Majoriti i mundaliu momoboros Inggiris kumaa id Kanada mantad toun 1755 gisom 1815 nopo nga tulun Amerika mantad do Hopod om Tolu Jajahan; Maamaso om kalapas do Sangod Revolusi Amerika, minundaliu o 46,000 tulun Amerika di setia kumaa karajaan British kumaa id Kanada montok mampayat do 20,000 mogigion momoboros Inggiris i kogumuan nopo nga nokoundaliu no pogulu do Sangod Kagabasan. Mantad toun 1785 gisom 1812, ribu po kawagu tulun Amerika di minundaliu kumaa id Kanada montok do tana' di nabatos. Ontok toun 1812, kogumuan tulun Kanada i moboros Inggiris nopo nga minundaliu mantad bagas do hopod om tolu jajahan toi ko' tungkus diolo.
Kantin nopo nga iso koiyonon id iso bangunan gunoon don ginumuan montok do rurumikot ngawi do makan do taakanon ii noowit sondii toi ko i binoli kopongo do baris. Kantin sondii nopo nga mositi tumanud do prosedur kokomoi woyo mengendali om mintamong kolidangan kantin, taakanon ii pinotounda i mositi do olidang om tumanud do kotonudon dietari ii pinasaga do ugama. 
Kantin nopo nga kosoruan ii haro id potitikid tiyonon ponudukan miagal ko Sikul om Universiti, koiyonon totombuluyon ginumuan miagal do walai pongusapan om muzium om nogi tiyonon ibadah miagal id suang gurdwara.
Kapal tulud nopo nga iso kawo padsakayan id tawan i kiwaa talad om momoguno do injin jet kikiap toi ko' injin rukit mooi do kotulud. Kapal tulud nopo nga mantad mogisusuai ginayo, bontuk om koinan-inano do tulud.
Oguno padsakayan diti miampai pointongkop montok mogisuusuai tudu kaampai no rekreasi, padsakayan tulun om kakamot, ketenteraan om ponoriukan. Lobi mantad apat riong susumakai i pinotulud miampai komersial sontoun maya kapal tulud pointongkop pogun om papasakai lobi mantad 200 riong tan-kilometer kargo sontoun, ii no okuri ko' 1% mantad koguraon kargo sompomogunan.
Kogumuan nopo kapal tulud nga potuludon do juruterbang, nga kiwaa piipiro kawo kapal tulud i milo tarampason mantad sodu toi ko' momoguno komputer.
Kapanaandakan Koinusan Bali
Bali Arts FestivalKapanaandakan Koinusan BaliPKBKomulakan tongoondu i mampayat kapanaandakan diiGenreKapanaandakan inusFrequencyMonikid tounLocation(s)Bali, IndonesiaCountryIndonesiaInaugurated1979 Next event15 Mahas gisom 13 Madas 2024Websitepestakesenianbali.id
Kapanaandakan Koinusan Bali toi ko' PKB nopo nga iso kapanaandakan inus i pohoroon monikid toun id Bali, Indonesia i mamaramai, momogompi om papasarabak inus om koubasanan do Bali. Pinaharo ii koinsan nogi ontok toun 1979 om nosiliu kapanaandakan inus i bobos alaid nokoindalan id Indonesia. Ababayan i pohoroon solinaid sonwulan dii impuunan miampai perarakan om koubasanan nopo nga poindalanon id posorili Monumen Bajra Sandhi om potilombuson id kinoyonon longkod kopio ii no Longkod Inus Koubasanan Taman Werdhi, Denpasar. Momonsoi o seniman tradisional Bali do kosolimbahan monikid tadau, om ingkaa nogi tulun momohiok mantad boogian suai id Indonesia om pogun suai. Kapanaandakan nogi diti nga popokito pialaan, seminar om kopokitanan inus, tinunturu om nansakan sandad do Bali.
Kapanaandakan nopo diti nga pinaharo ontok toun 1979, hiza pomorintaan di Ida Bagus Mantra, montok popointutun om momogompi koubasanan Bali.
Kooturan impohon montok kotoinaan Kapanaandakan Koinusan Bali nopo nga "Kooturan Watas Provinsi Bali Numbur 07 Toun 1986 kokomoi Kapanaandakan Koinusan Bali".
Kapanaandakan Koinusan Bali di kumoinsan nopo nga pinoindalan kiikiro 2 tulan mantad 20 Mahas 1979 gisom 23 Magus 1979. Kapanaandakan nopo diti nga montok popokito inus klasik di oruhai no opunso om au noilaan do kogumuan momogun Bali. 
Tudu nopo do Kapanaandakan Koinusan Bali nga montok mongunsub tulun ginumuan do monoriuk, mogihum om popokito sakadai inus do momogun Bali. Monikid toun, mogisuusuai o tema do PKB. Kopihondot do Kapanaandakan Koinusan Bali ko-25, pinokito nogi o inus Bali id Bali Art Pests om Jubillium Kapanaandakan Inus Perak Bali.
Id suang nawayaan Simpung Koinusan Bali, koubasanan nopo nga poimogonon ii do upisor takawas pogun. PKB nopo nga pinaharo di kumoinsan nogi ontok toun 1979 di tiagak Ida Bagus Mantra, songulun Gabenor Luguan Tingkat I Bali om nogi tulun i minongimpuun do PKB ontok dii. Sumusuhut, koimpuunon do PKB nopo nga poindalanon do Panalad, Naib Presiden, Ponorikohon om Tondu Koiso (First Lady).
Karamayan Filim Waterford nopo nga ointutunan nogi sabaagi Waterford International Film Festival,notoodo ontok toun 2007 id Waterford, Republik Ireland miampai tudu "popointutun momoomonsoi filim om monuunuat momogun om nasional nga poimbida kumaa filim obibas". Minaanandak iti do toun kohopod ontok di toun 2016 miampai kapanahakan gaa kumaa 13 filom.
Piipiro filim om skrip di koinsan nogi nga nokoimbulai id Karamayan Filim Waterford (WFF) ii pinokito om nakalantoi gaa id karamayan do suai, kohompit no do Paradox Picture's Lost and Found, ii pointongon id taang sompomogunan miampai nakaanu do "kapantangan" id Chicago Irish Film Festival. Narcan karya di Peter McNamara nga nokotilombus mantad do WFF ii nakalantoi do 'naratif toniba di tosonong' id Festival Filom Metropolitan New York. Luguan Peter Halpin nogi nga nakalantoi do gaa mingkono di tosonong montok filim di id Festival Filim Obibas Williamsburg.
Poinhampung maya ralan-ralan Karatsu maamaso totuong pongukaban festival.
Karatsu Kunchi (hogot "kunchi" nopo nga kirati do festival) nopo nga festival Jepun i pohoroon monikid toun id kakadayan Karatsu, Wilayah Saga, id Pulou Kysh, Jepun.
Karamayan diti, i tumimpuun id sosodopon 2 Milau om olimpupusan do 4 Milau, popokito do porarakan monikid tadau kokomoi hopod om apat hikiyama, pangampung di agayo miampai kibontuk do tupi keledar samurai, rahat bream , naga om makhluk agaras suai, toinsanan dii nopo nga winonsoi mantad kayu, lakuer om roromu suai. Iti nopo nga ababayan apangkal id suang do kalendar Karatsu, i insaru mamagayat do tulun ginumuan mantad hinggo-hinggo nopo tadon. Soginumu 150,000 gisom 500,000 tulun mantad posorili maamaso tolu tadau koundarangan dii.
Kopokitanan do Hikiyama.
Monikid pangampung - mantad limo gisom onom meter, om winagat dau nopo nga duo gisom limo tan - gayatondo tinimungan mogogoit i nopili mantad paganakan di poingion id hopod om apat kinoyonon sombol koubasanan Karatsu, maya do ralan-ralan id kakadayan dii, miampai mimpalak do "En-ya! En-ya! En-ya!" (toi ko' "Yoi-sa! Yoi-sa! Yoi-sa!"), om pamain dram muzik taiko, om nogi pemain suling id sakai do pangampung. Ababayan diti, i pinoindalan do Kuil Shinto sonkinoyonon (miinsomok do poopian do pangampung dii monikid toun), nokoindalan solinaid piipiro hinotusan di baino; kopokitanan maamaso poinghampung dii nopo nga winonsoi id pialatan do 1819 gisom 1876. Di toun 1980, karamayan diti pinatatp sabagi "Kotos Koubasanan Rakyat di Au Okito Kopio nga Oponsol".
Taakanon om koubasanan
Kogumuan panagakan nopo nga momoguno piipiro timpu montok popotounda taakanon montok tongotulun i rumikot id karamayan diti. Iti nopo nga koubasanan di koubasan no powonsoyon.
Tadauwulan kinaantakan
Kinaantakan diti nopo nga pohoroon antakan 2, 3 om 4 Milau. Tadau ko-3 nopo nga tadau koundarangan kabansaan id Jepun, i lohowon sabaagi Tadau Koubasanan.
Karbon dioksida nopo nga i kapahangkum do iso atom ms:Karbon omm duo atom ms:Oksigen. Karbon dioksida rolot kimia i noilaan do tulun gnumuan, om koubasanan nopo nga nointutunan miampai formula dau CO2.
Karbon dioksida naasil mantad kapasaraban do bahan organik nung korungod no o oksigen di haro. Ahal nogi dilo nga naasil do mogisuusuai ms:Mikroorganisma mantad ms:Penapaian om pernafasan selular. Momoguno o susumuni do karbon dioksida daasom do ms:Fotosintesis, momoguno goduuduo karbon karbon dioksida om oksigen montok momonsoi ms:Karbohidrat. Id kopomoruhangan, popobibas o suusumi do oksigen kumaa id atmosphera id nombo do kolimpupuson nopo dau nga gunoon montok kopomuhabaan mantad organisma ms:Heterotrophik, momontuk koturugan. Kinorikatan dau id atmosfera Bumi maya kepekatan rendah om kikaja sabaagi gas rumah hijau. Ahal nopo dilo nga iso komponen poinggulu kitaran karbon.
Kareena Kapoor (nosusu ontok 21 Manom 1980), i noilaan nogi sabaagi Kareena Kapoor Khan, nopo nga moniiningkono tondu India i nokoimbulai id suang filem Bollywood. Nointutunan isido miampai singkanaan dau i mogisuusuai genre filem hiza id kalajaan dau, mantad filem romantik kumaa komedi, produksi agayo kumaa filem poimbibas.
Katayadan gaa' om pansalunan i notorimo di Kareena Kapoor
Nokotorimo i Kapoor do onom Gaa' Filmfare i mantad 10 koposolunan. Montok do kono dau id suang do Refugee, noonuan isido do Penampilan Sulung Wanita Terbaik ontok di toun 2000. Nakaanu nogi isido do kapamagatangan mantad do momilantoi poimbida montok do Chameli (2003), om nogi nogi Gaa' Pengkritik montok Pelakon Wanita Terbaik id filem do Dev (2004) om Omkara (2006). Kalapas diri, nokotorimo dii i Kapoor do gaa' Pelakon Wanita Terbaik om Pelakon Pembantu Wanita Terbaik montok Jab We Met (2007) om We Are Family (2010).
Tinimungan pulou di mogisuusuai mombontuk kepulauan Caribbean toi ko' Hindia Kotonobon
Poinladsong o soboogian tagayo id sawat Plat Caribbean, wilayah nopo diti nga kiwaa ribuan pulou, pulou tokoro, terumbu, om kawis. Lengkung pulou mombontuk piolitan koibutan om kosilahon Rahat Caribbean: Antilles Tagayo id koibutan om Antilles Tokoro, kohompit no Leeward Antilles, id kosilahon om kabaatan. Kepulauan Lucayan Archipelago di poindoros, kohompit no Bahamas om Kepulauan Turks om Caicos, om pulou Barbados id Antilles Tokoro nopo kaka nga soboogian mantad Caribbean sundung do au miwolit miampai Rahat Caribbean. Koinsanai nopo pulou id Antilles kopisugku do Lucayan Archipelago mombontuk Hindia Kotonobon, i insaru piagalon miampai hogot Caribbean. Id tanah tagayo, Belize om kotogisan Caribbean id Mexico, Amerika Tanga, om Amerika Kabaatan, kaaampai no Semenanjung Yucatn id Mexico, Jabatan Kepulauan Bay id Honduras, Wilayah Autonomi Caribbean Koibutan om Kabaatan id Nicaragua, Wilayah Limn id Costa Rica, Kepulauan San Andrs, Providencia om Santa Catalina, Cartagena, om Barranquilla id Colombia, Maracaibo, Cuman, om Wilayah Pisompuruan id Venezuela, nga soboogian i mantad koubasanan Caribbean. Guyana Perancis, Guyana, Panama, om Suriname nga insaru posuangon sabaagi soboogian mantad Caribbean gama pionitan komisiwal om koubasanan diolo miampai wilayah dii.
Zon Kobodian Eksklusif (EEZ) id Rahat Caribbean, miampai zon Amerika kiwotik obulou, British kiwotik buragang, Perancis kiwotik osohug, Belanda kiwotik osilou, om Ecuador kiwotik otomou
Mantad pisuk geopulitik, insaru o Kepulauan Caribbean tinduon sabaagi subregion do Amerika Koibutan, sundung sumoonu poinsuang ii id Amerika Tanga toi ko' pologoson sabaagi subregion sondii; hogot "Caribbean" nopo nga oguno kanto montok pengecualian di tinomod, toi ko' kinosuangon di au tinomod, sabaagi soboogian mantad Amerika Latin. Koiyonon Caribbeannopo nga oulud kumaa 33 entiti komisiwal, kohompit no 13 pogun berdaulat, 12 wilayah jajahan, wilayah pioduhan nawayaan i nokoumbal haro, om turu wilayah labus pogun di suai. Mantad 15 Momuhau 1954 gisom 10 Gumas 2010, kiwaa wilayah i ointutunan sabaagi Antilles Belanda i papahangkum mantad limo pulou, om oinsanan nopo dii nga jajahan do Belanda dependencies. Mantad 3 Milatok 1958 gisom 31 Mikat 1962, kiwaa nogi iso koisaan komisiwal i i kiumul oniba i ointutunan sabaagi Pisompuruan Hindia Kotonobon British i noturidong mantad hopod wilayah Caribbean i momoguno boros Inggeris, koinsanani nopo dii ontok dii jajahan do British.
Gama do nawayaan gelombang imigrasi i noowit do panaladan Sepanyol, Inggeris, Belanda, om Perancis, perdagangan hamba mantad Afrika, om buruh terikat mantad Asia, om nogi imigrasi moden, baino nopo Caribbean moden nopo nga iso mantad wilayah di bobos mogikaakawo tinaru id pomogunan, miampai mogigion nopo dau nga mantad mogisuusuai kointutunan tinaru.
Etimologi om kopolombusan
Minaganu o wilayah diti do ngaran mantad do Caribs, iso tinimungan etnik id Antilles Tokoro om soboogian mantad Amerika Kabaatan i misampapaing ontok timpu panaladan Srpanyol id Amerika.
Duo kopolombusan i koubasanan montok "Caribbean" id labus Caribbean nopo nga /krbin/ (KARR--BEE-n), miampai panatalan ontok putul boros kotolu, om /krbin/ (k-RIB-ee-n), miampai panatalan id putul boros koduo. Kogumuan nopo puru di kikuasa ontok hinotusan di poglu po lobi orohian do panatalan id putul boros kotolu. Iti nopo nga kopolombusan nokopogulu mantad koduo-duo dii, nga noguno o varian panatalan kumaa putul boros koduo solinaid lobi mantad 75 toun. Haro o suul do lobi asanangan do /krbin/ (KARR--BEE-n) o moomoborosBoros Inggeris British om moomoboros Amerika Koibutan nopo nga oubas momoguno /krbin/ (k-RIB-ee-n), nga minapatayad o komoiboros oponsol Amerika om toud suai do lobi koubsan o panatalan kumaa putul boros kotolu id suang Boros Inggeris Amerika.. Tumanud versi Amerika mantad Oxford Online Dictionaries, oubas-ubas nodi gunoon o panatalan putul boros koduo id suang Boros Inggeris Uk om lobi kawawagu om "otopot" kaka ii montok "piipiro puru".
Tumanud nopo Oxford Online Dictionaries, panatalan ontok putul boros koduo nopo nga kopolombusan di bobos koubasanan doid Caribbean sondii, nga tumanud do Dictionary of Caribbean English Usage, kopolombusan nopo di bobos koubasan id suang Boros Inggeris Caribbean nga poposotol do putul boros koiso, /krbin/ (KARR-ih-bee-an).
Kiwaa mogisuusuai kogunoon do hogot "Caribbean". Kogunoon nopo kopio dau nga montok sidtana' om komisiwal. Caribbean nga milo nogi pogoyoon montok mamahangkum wilayah i kiwaa pionitan koubasanan om nawayaan di ogirot miampai Afrika, perhambaan, panaladan Eropah om sistem mongumo.
Skema geosains Koisaan bansa-bansa Miiso montok Amerika papatayad do Caribbean sabaagi wilayah di misuai id suang koiyonon Amerika.
Id pisuk fisiografi, koiyonon Caribbean nopo nga rangkaian pulou i monorili Rahat Caribbean. Id koibutan, wilayah nopo diti nga miwolit miampai Teluk Mexico, selat Florida om Lautan Atlantik Koibutan, i poinladsong id kosilahon om koibutan kosilahon. Garis kotogisan Amerika kabaatan nopo nga ponong id kabaatan.
Artifak Kartografi asli bobos otuo
Kartografi nopo nga ponoriukan om kapamansayan do peta sidtana' it kaanu popianit do toilaan simbakuro, estetika om teknik. Idea montok ponoriukan diti nopo nga kaanu yati momonsoi do model poinsorili miampai laang popolombus toilan ruang di kibagas.
Katana nopo nga gayang tanaru Jepun (dait, ), sundung ogumu mogiigion Jepun di momoguno hogot diti montok monuku kumaa toinsanan kawo gayang. Katana (roiton sabaagi ) nopo nga kunyomi (pomoiroitan Jepun) id bontuk kanji; onyomi (pomoroitan Cina) nopo nga t. Sumuku iti do gayang iso mata, poinkilong i poimbida om maya tradisi gunoon do samurai Jepun.
Sindata nopo diti nga koubasanan gunoon do puruan boyoon bukue miapid miampai wakizashi, toi ko' gayang toniba. Koduuduo sindata, oilaan sabaagi daisho, om popokitonon ahod tinimungan om nogi kokopio'on samurai (buke pangampot kumaa daimyo). Bidak sindata scabbard montok katana nopo nga ointutunan sabaagi saya, om kopingan momogompi longon, di nowonsoi aalus sabaagi aasil inus di poimbida ontok kolimpupuson timpu Edo, ointutunan sabaagi tsuba.
Kotonobon nopo nga iso ralan id suang do gana sidtana'. Ponong kotonobon iso mantad ko wayaan tongus (titik kardinal kompas) om misulak mantad ponong Kosilahon. Ponong kotonobon okito id boogian gibang do pata om kinoyonon montok kotonobon do tadau om tulan.
Kikili Mongulu Turki
Iti nopo nga katayadan otulup Mongulu (president). Soginumu 12 tulun nokosiliu do Mongulu Turki tantad Mustafa Kemal Atatrk ii no tu katalib do Pisangadan Kagabasan Turki. Montok katayadan pomorintaan hiza Dayad Osman, Intangai Takag Osman (Ottoman dynasty)
Ginadung : Mongulu kinawayaan bosiou (nopili)
Aragang : Lugugayo Pogun (naahau pogun)
Otomou : Mongulu tulun ginumuan
Intaai Kaagu
Susuyan Piligayo Mongulu Turki
Katedral Metropolitan Our Lady of Monterrey (Ralat skrip: Fungsi "langx" tidak wujud.) ointutunan nogi sabaagi Katedral Monterrey nopo nga ponimungan Katolik oponsol om longkod ko Keuskupan Agung Monterrey. Ii nopo nga poinladsong id ibu kota pogun Nuevo Len id Mexico. 
Bangunan nopo diti nga kiwaa nave id tanga kibontuk salib Latin i i naansip do chapel tokoro. Liwang nave dii kiwaa kubah berkubah poinliku om nopupusan miampai kubah oktagon. Boogian id suang nopo nga osuhatan no kokitanan om eklektik. Ii nopo nga popiamung mogikaakawo gaya seni bina, kaampai no neoklasik om barok, miampai gaya barok i lobi atalang id fasad dau. Kapel tabernakel popokito boogian dumbangan perak i pinatu. Id liwang koir, kiwaa organ Merklin mantad toun 1893 (baino nopo nga naraag no om au milo gunoon).
Winonsoi ii id pialatan toun 1705 om 1791 om pinoimagon sabaagi katedral ontok toun1777, soira minonuridong i Pope Pius VI do Diosis Linares.
Ii nopo nga kiwaa piomungan gaya seni bina, ii no neoklasik om barok, miampai gaya barok loolobi id fasad dau. 
Katedral St. Mary nopo nga winonsoi do arkitek inggeris ointutunan, Augustus Welby Pugin, i nakaanu tua pomusarahan mantad kinaraagan do Ardfert Cathedral "i okito kopio id suang reka bontuk tolu titigaon lancet di opipid id limput kosilahon om kotonobon".
Nokotimpuun kapamansayan dii ontok 1842 nga au nokotilombus. Gama kowingkatan tagayo om okuri o dana, notingkadan impiipiro o kapamansayan dii; om soira noputan kawagu ontok 1853, winonsoi di James Joseph McCarthy o ponginlumis id suang. Nopongo ii ontok 1855 montok panambayangan. Pinongo o manara om nave miampai misuai ontok 1907 do arkitek Irish i Ashlin om Coleman mantad Dublin, i minomonsoi Katedral Cobh.
Linaab nopo do nave nga tumanud model id tontok pintangaan i okito pointongkop Ireland om England. Boogian id kotonobon nopo nga kikowowoyoo do Irish, miampai tolu titigaon lancet akawas om wawayaan sumuang di osiriba hiri siriba dau. Watu nopo di ginuno nga pinirolot o watu sukulat om obuhog. Oduya nogi do biara o kinoyonon ponimungan diti mantad ko' katedral, tu poinladsong o katedral diti id koumaan di agayo om okon ko id tanga-tanga kawalayan mantad do Killarney.
Ontok 1973, "noulud kawagu" katedral diti tumanud ponuhuan di Bishop Eamonn Casey. Kogumuan nopo koulalaho sandad id suang (interior features) nga naraag toi ko' numaan iduo om montok piipiro puru, kinapamansayan kawagu do katedral diti nopo nga kontroversi.
Ponginruayan kokomoi skala kosimbanon i nohondom di arkitek Ray Carroll okito I'd panahangan diti: "kosimbanon boobs agayo nope nga noidu oinsanan gama plaster id suang era Victoria. Noidu o Reredos, altar, om skrin mantad, pinoinsawat o siliu lintasan gisom id taang payanan tobitua, om winonsoi o kinoyonon obitua wagu id wawayaan dii. Pinapasang o altar wagu, mimbar, takhta om timpohon, oinsanan nopo dii nga winonsoi mantad puun oak Tasmanian." 
Katedral Waterford toi ko ointutunan sabaagi Katedral Tritunggal Bobos Tosundu nopo nga iso ponimungan (gorija) katedral katolik id ralan Barronstrand, Waterford pogun Ireland. Katedral diti nopo nga katedral Katolik paska-reformasi di bobos otuo id pogun ireland, iri no tu pogulu Roman Catholic Relief Act 1829.
Gambal interior Katedral
Katedral diti pinalan di John Roberts id toun 1793 (ahapas Roman Catholic Relief Act 1793) om kiwaa kolobian sabaagu katedral bobos totuo paska-resformasi id ponimungan katolik id Republik Irlandia. Katedral diti nokoingkakat maya boboroson di Pastor Romo Dean Thomas Hearn, D.D. Suai mantad di, ii Roberts nogi nga nakaanu mamalan katedral ponimungan kristus, waterfor, om boboroson do monikid kousuabon yau rumikot id kinoyonon pamansayan di.
Kinoyonon do katedral diti nogi nopo nga kinoyonon do capel tagayo di laid, ii nokoingkakat id toun 1693 hiza id tuntu do ukum pidana aasil mantad goos do komuniti katolik mokianu. Capel tagayo di nopo nga nokoingkakat mantad kadai doungulugulu ii ginuno sabaagi kinoyonon sumambayang ahapas Restorasi Stuart id toun 1660, hiza haro po kosimbayanan do umat katolik. Kadai dounggulugulu di nopo nga id kabaatan rahat, iri no tu id tupak om tori ponong kabaatan do bangunan didondo.
Katedral diti nokoinlaab om nosimbanan impipiro solinaid kinoingkokoton day - ii timpuun nopo nga kibontuk pasagi, om pinalaab id tori kosilaon om kabaatan bangunan. kinoyonon tosundu diti pinalaab id kosilaon id toun 1829 - 1837 masa kouskupan di Uskup Abraham, om id toun 1854 hiza kouskupan di Uskup Foran, ii no tu pinongoruhangan do Apse om iso altar wagu. Dua altar montok di bunda Maria om montok di St Joseph ningkakat, miagal nogi di montok di tansar om susuangon tagayo id labus ningkakat hiza kouskuopan di Uskup O'Brien id toun 1855 gisom 1872.
Uskup John Power minomonsoi do piipiro pongoruhangan di bobos signifikan id toun 1881, iri noti kinapamasayan do altar wagu, hiasan tapagon id tobon om siling. Suai mantad dii, id toun 1883, minonuhu isio di George Goldie montok momonsoi do iso mimbar kiula barok, kinoyonon do koir di osonong om indikohon do uskup. Toinsanai kakamot dilo winonsoi mantad kayu ek di Buisine & Fils id Prancis. Titigahon kaca patri di olumis id katedral pinasang id toun 1883 gisom 1887, om kogumuan nopo di nga binoli mantad id mayer id Munich.
Katowice nopo nga ibu kota Silesian Voivodeship id kabaatan Poland om kakadayan apangkal do kinoyonon bandar Katowice. Gisom nopo 2021, populasi nopo do Katowice nga soginumu 286,960, om anggaran mogigion soginumu kiikiro 315,000. Katowice nopo nga boogian apangkal do Metropolis GZM, miampai populasi 2.3 riong, om soboogian mantad kinoyonon metropolitan Katowice-Ostrava i nakaralad hilo Republik Czech miampai populasi kiikiro 5 riong tulun, poposiliu dii do iso mantad kinoyonon metropolitan bobos ogumu mogigion id European Union.
Koiyonon posorili Katowice ii nopo nga Upper Silesia, nokoumbal do noiyanan tongoulun etnik Silesia mantad kurun koiso masihi. Noporinta iti montok do koinsan nogi di Dinasti Piast Poland gisom naratu o dinasti dii. Tumilombus, pinorinta iti do Karajaan Habsburg. Bandar dii sondii nopo nga nimpohon ontok kuruj ko-19 masihi ontok do id siriba pomorintaan Karajaan Prussia om nakaanu taraf Bandaraya ontok toun 1865. Mogiigiyon nopo hiti nga tulun-tulun Jerman, Silesia, Yahudi om Poland hinombo nosiliu o Katowice sabaagi somboogian do Republik Kumoduo Poland mihondot do kotungagan tongoulun Silesia ontok toun 1918 om 1921. Abaagi o tana di maya do tentera misokutu, ii minanahak do kuasa autonomi kumaa Kattowitz id boogian Poland. 
Nokoburu nogi o bandar diti tu ogumu o toud sandad (kogumuan nopo nga tohun watu) id boogian konuluhon id posorili. 
Mantad toun 1953-1956, nopungaranan iti sabaagi Stalinogrod - "Bandar Stalin" mantad do komunis Poland. 
Songulun do lulumonsoi, monuat sinding om artis mantad do Amerika Sarikat ii ointutunan maya do sinding pop dau miagal ko "Firework" om "Roar". Ointutunan nogi isido tu kokikitanai dau ii poimponu do wotik om kreatif if video muzik miampai do gaya dau sondiri ii unik. Katy Perry
Kayak nopo nga bot ii doyungon do koulunan. Notoodo iti montok mogiigiyon mantad do koiyonon Artik om id Amerika Utara om Greenland om lobi ointutunan sabaagi do Inuit toi ko' Eskimo. Hogot do "kayak" nopo nga mantad om orotian sabaagi do "bot koulunan/kokusaian". Nowonsoi iti mantad do rangka kayu ii nosorilian do kulit dupot miagal ko kulit tasu rahat.
Tinaru Kayan nopo nga tinaru i poingion id boogian sulok do Bawang Rajang om Bawang Baram id Borneo. Yolo nopo nga soboogian mantad tulun Ulu. Suku Bulungan i mogion-gion id Kalimantan Utara nga tulun nogi kaka do Kayan.
Potitikid nopo walai tanaru kaum Kayan nopo nga haro id belaga. Boros diolo nopo nga suai om nada pibarasan nga kopisuai mantad iso om di suai. 
Tumanud ponoriukan sarjana miagal di Prentice D.J. (1971) om suusuai po, kiwaa piagalan do boros miampai boros Lun Bawang, Kenyah, Kelabit, Tagel om Tabun pogulu mombontuk o boros-boros dii do koulalaho sondii. Sundung haro piipiro pisuayan id aspek tangkob boros, nga kogumuan nopo pisuayan dii nga id aspek variasii no.
Kazakhstan (Boros Kazakh: Qazaqstan, juga dalam tulisan   disebut ; Rusia: , tr. Kazakhstan, IPA: ) toi ko' ngaran di poimbantug nopo nga Republik Kazakhstan (Boros Kazakh:  , tr. Qazaqstan Respublikasy; Rusia:  , tr. Respublika Kazakhstan) nopo nga pogun aiso rahat di agayo, om pogun ko siam ii aagayo id pogun miampai ginayo 2,724,900 kilometer persegi (1,052,100 bt2). Kazakhstan nopo nga pogun di haro kobodian tagayo id Asia Silaubaat ii kaanu do 60% KDNK pogun di lolobi maya industri miyak om gas suai ko ogumu koonuan do mineral. Haro koboros do Kazakhstan sabaagi pogun Eropah tu kinoiyonon kotonobon Kazakhstan nopo nga id benua Eropah om nokogonop do kooturan Majli Eropah montok sumuang id Eropah.
Kedah nopo nga iso mantad do14 nogori id Malaysia. Poingiliu iti id utara Semenanjung Malaysia om kiwaa linaab do 9,425 km2. Tana tagayo nopo nga kiwaa bontuk bumi ii rata om gunoon montok mananom do parai.
Keith Patrick Barry (nosusu 2 Gumas 1976) songulun mentalis Ireland, abaal hipnotis, puru magician om aktivis montok komolohingan. 
Nosusu isio id Williamstown, Waterford, Ireland. Orohian isio do sihir minimpuun do 5 toun miampai do set sihir di Paul Daniel. Nokoimpuun isio do beraksi maya satanga profesional ontok 15 toun, miampai helah ii nopinsingilaan dau id buuk kiuhu do Magic for the complete Klutz. 
Nakalantoi i Keith mantad NUI Galway ontok toun 1998 miampai ijazah kepujian kimia om minogidu mantad gamasi (career) simbakuro dau ontok toun 2000 montok gamasi (career) id suang kohiakan om ceramah motivasi. 
Nokoimpuun o gama soduontong di Barry miampai siri kiuhu do Close Encounters with Keith Barry mantad di 2003 gisom 2005. Siri nopo diti di timpuunon ii nopo nga pokitonon id Eropah om mantad dii, nakalabus id 28 pogun do sompomogunan.
Ontok toun 2004, nokoimbulai sabaagi rombituon poimbida i Barry id soduontong MTV dau sondii i kiuhu do Brainwashed. Nolimpupusan o rancangan TV dii ontok 2005 miampai minimbulai do potilombus ii miampai Keith Barry Live With Friends ii pinopoimbulai mogikaakawo selebriti miagal ko puru silap mata Billy McComb, Jim Corr mantad The Corrs om The Conway Sisters. 
Sabaagi songulun mimingkono, mingkono i Barry id suang episod "Open Water" CSI: Miami ontok toun 2006. 
Ontok toun 2009, nosiliu i Barry sabaagi hos versi Ireland Deal toi ko' No Deal id TV3. 
Tinaru Kelabit nopo nga tinaru Bumiputera Sarawak i poungion id konuluhan Sarawak om haro okuri id Brunei. Mionit ii miampai Lun Bawang.Suku kaum Kelabit nopo nga kogumuan id Bario,Sarawak.
Keogumuan tinaru Kelabit kiugama Kristian. Miampai do anggaran ginumu ontok toun 2023, suku kaum Kelabit nopo nga soginumu 7,000 tulun, om golongan etnik di tokoro id Sarawak. Komuniti nopo diti nga poingion id walai anaru om noubas do momumutanom maya tradisional montok mamaamasi. Wagas Bario nopo nga aasil tanom do tulun Kelabit Sarawak. Manaandak nogi yolo do Irau Nukenen Bario.
Pogunon tulun sandad Khoisan id Namibia, Apirika.
Simpung tinaru nopo nga timungan tulun i koinano dau popohompit sondii maya isoiso tinungkus tompinai dau, awasi' tinungkus olinuud sundung i monindu. Kointutunan tinaru minog poposuni miampai mogisuusuai tinimungan sondii mantad tinimungan suai maya kowoowoyon irad koubasanan, boros, kotumbayaan, om koimaan. Karalano diti monutu abayaan miagal di nointutunan sabaagi puuntinaru (ethnogenesis).
Kotinoruan nopo nga iso ralan oponsol kumaa tulun dii rumomut sondii. Tumanud simpunggayo "Tantaban Magadang do Winorun Kotinoruan: Simbakuro, Komisiwal om Katapatan"pinaharo miniampot do Puhuyap Kanada (Statistics Canada) om Koonggomon Puhuyap Amirika (United States Census Bureau) (1-3 Ngiop 1992), "Kotinoruan nopo pounayan tuou id koposion tulun: iti nopo nga sauk (phenomenon) i nokorolot id suang kabaalon tulun".
Poingkukuro pia, ogumu puru simbakuro kopupuruan (social science) irad puru sidtulun (anthropology) Fredrik Barth om Eric Wolf au monindu kointutunan tinaru sabaagi pomogunan. Kasahap, monugat diolo' do kotinoruan nopo nga iso totus mantad kawo pikamaan pialatan isoiso timungan, okon ko iso bahazan (kowowoyoon) nokorolot i tuou id suang timungan tulun. Katangkapan, koinano tua' timungan tinaru manayad pilombusan koubasanan moyo hiza (hiza). Mulong dilo, puru susuyan om puru sidkoubasanantulun (cultural anthropology) nokokito asaru, ogumu mantad tahang, koubasanan, om inubas (norms) i binoros mamangki' do pilombusan mikuo di tontok laid nopo, pointopot sinupuan wagu.
Kemboja (Khmer: , Kampuchea) toi ko' Kolunduan Kemboja (Khmer: , Preh Rachanachkr Kmpcha)nopo nga iso pogun id boogian selatan Samananjung Indochina id Asia Silaubaat. Linaab nopo do tana do pogun diti nopo nga 181, 035 kilometer persegi. Miwolit iti miampai Thailand id kotonobon rahat, Laos id kosilahan rahat, Vietnam id kosilahan, om Teluk Thailan id kotonobon daya. Tina pogun bobos agayo nopo nga Phnom Penh, ii nopo nga longkod politik, kobodian, om koubasanan do pogun dii.
Kapanaladan Pelajaran (:  ) i pogulu ointutunan sabaagi Kapanaladan Ajar, nopo nga iso kapanaladan id Malaysia miampai dimpoton do popoburu iso sistom balajran i kikualiti om kitaraf do sompomogunan montok popoingkawas do potensi sosongulun miampai poimponu om momogonop insperesen do pogun Malaysia. 
Dimpoton nopo dii nga montok:
momolodi bangsa Tabai i mumboyo om atatap om nogi misompuru
momolodi insan di kikotumbayaan, kikowowoyoo abantug, kikabaalan om otoronong
popotounda toud do tulun montok koburuon pogun
manahak do kosiwatan pinsingilaan montok toinsanan mogigion id pogun Malaysia.
Panalad Pelajaran Malaysia di koiso nopo nga i Tun Abdul Razak, i ko-18 nopo nga i Dato' Seri Domboyoon (royal) Mahdzir Khalid miampai Timbalan Panalad, Dato' P. Kamalanathan & Senator Datuk Chong Sin Woon, Panalad Pelajaran Malaysia nokoundaliu kawagu kumaa Dr. Maszlee Malik om i nakatalib i Tun Dr. Mahathir bin Mohamad.
Keningau, iso watas id Boogian Pedalaman Sabah, Malaysia om iso watas di bobos tagayo id boogian dii. Baino, Keningau nopo nga' oilaan sabaagi kakadayan kolimo tagayo id Sabah.
Keningau nopo nga poinsondot id latitud 5 20'0 U om longitud 116 10'0 T. Keningau miwolit do watas Ranau om Tambunan id ponongkoibutan. Nabawan om Tenom id ponongkabaatan, Tongod id ponongkosilahon om Papar id ponongkotonobon. Babaino, Keningau nopo nga id siriba kotoinaan Majlis Daerah Keningau om ogumu o kakadayan id posorili dau miagal do Apin-apin, Bingkor, Sook, Nabawan om Tambunan.
Ralan tapangkal di popiromut Keningau om Kota Kinabalu nopo nga Ralan Kimanis om nogi Ralan Tambunan ii kiharo kuang lobi do 128 KM toi ko' kuang lobi 2.5 jam. Kiwaa nogi Lebuhraya Keningau-Sandakan om Keningau-Tawau. Suai ko sasakayon tindal, kiwaa nogi sasakayon tayub nga kosudong montok kapal tulud kikawo Foker no.
Okito nogi id Keningau nga Batu Sumpah Keningau sabaagi linahasan do piniokunan 20 Guason Sabah id pialatan Koporintaan Sabah om nogi Koporintaan Malaysia. Ointutunan nogi Keningau sabaagi iso longkod Koubasanan Kadazan, Dusun, Murut (KDM) tu 90% nopo mogigion id Keningau nga tulun KDM.
Tadon do koulunan Kenyah nopo nga id Dataran Takawas Usun Apau mantad di 1400 - 1700 Masihi. Kaum Kenyah nopo nga nokoimpuun do tuminayad kumaa sub-Kenyah tokoro ontok 1400 - 1600 Masihi ii nopo nga tinaru Kenyah Jamok, Badeng, Lepo' Tau, Lepo' Maut, Kenyah Sambop om suusuai po. Mantad do sub-kaum Kenyah, ii nokosimban nopo kopio id aspek boros nopo nga Kayan om Penan. Sundung do ingkaa, kiwaa o piagalan diolo i milo rotion om amu osodu o pisuayan. 
Tinaru Kenyah nopo nga mantad do mogikaakawo tinimungan sub-etnik mantad duo pogun misombol ii nopo nga Sarawak, Malaysia om Kalimantan, Indonesia ii okito id siriba: 
Di pogulu po, koulunan asli Kenyah nopo nga asaru do sarangon kaum-kaum sombol om nokoumbal do nasarang di penjajah Kotonobon (Pomorintaan Brooke) sabab do sumaap yolo tu au manu porintaon do tulun suai. Nokoumbal nogi yolo do sumaap tulun labus, miagal ko tulun Iban om suai po, toi ko' tulun Kenyah sondii mantad watas suai. Koulunan asli Kenyah om Koulunan asli Iban nopo nga haro kouyuyuo peperangan ii kopiagal hinombo koulunan asli kenyah nogi nga momunggul tulu do susumaap om owiton tulu di kumaa kampung sabaagi do tutungkap keperwiraan dau. Nung songulun dii nopo nga kaanu tulu di togumu, ii nopo nga sosongulun di pantangon id kampung di om lobi gumu o koonduan ii orohian tu iyau nopo nga wira kampung. suai ko ii, tulu ii naanu nogi nga silihon do roromu upacara "Ule' Ayau" ontok upacara karamayan Sumamba id suang adat koubasanan. 
Kosusastaraan nopo nga morujuk kumaa aasil inus ii pinolombus maya do boros. Id komoyon nopo di lobi alaab, kosusastaraan nopo nga milo komoyon sabaagi do nunu nopo bontuk kopolombusan di ogingo, au mongiro do poinsuat toi ko au. Nokoimbulai iti id koposion do koulunan miampai bontuk do ponuatan om nogi do lisan. Id suang koposion tiki tadau nopo, goduuduo bontuk kosusastaraan nopo nga au milo pitongkiadon mantad dati. Poomitanan, mokinongou yati do muzik ii kiwaa do lirik lonsoi ii iso aasil sastara. Tinan sondiri dati nopo dii nga momoguno mogikaakawo periboros om pepatah di ogingo ii iso nogi bontuk do kesusastaraan.
Keuskupan Tabantug of Kakadayan Kota KinabaluKeuskupan Tabantug Kakadayan Kota KinabaluKatedral Sacred HeartLocationCountryMalaysiaEcclesiastical provinceKota KinabaluMetropolitanKota Kinabalu, SabahCoordinates55752.53N 116420.87E / 5.9645917N 116.0724639E / 5.9645917; 116.0724639StatisticsArea55,215km2 (21,319sqmi)Population-Total-Catholics(as of 2018)1,489,943228,251(15.32%)Parishes19InformationDenominationRoman KatolikRiteAbaabayan LatinEstablished1976, 2008CathedralKatedral Sacred HeartSecular priests41 (1 Nokopinsin)Current leadershipPopeFrancisMetropolitan ArchbishopMost Rev. Datuk John Wong Soo KauVicar GeneralRev. Msgr. Primus JouilBishops emeritusMost Rev. Datuk John Lee Hiong Fun-Yit YawWebsitewww.catholicadkk.org
Keuskupan Tabantug Kakadayan Kota Kinabalu (Lat: Archdioecesis Kotakinabaluensis) nopo nga iso Keuskupan Tabantug Metropolitan Abaabayan Latin Garaja Katolik Rom id Sabah, iso pogun Malaysia id pulou Borneo. 
Keuskupan Tabantug diti nopo nga watas ponimunganwi bobos tolohing id Malaysia, miampai nawayaan di tanaru mulan-rulan ginumumu tumanud kinoburuon ginumu momogun Katolik mantad iso prefektur kuma'a iso Keuskupan Tabantug miampai 2 tulun sufragan, Keuskupan Keningau om Keuskupan Sandakan. 
Katedral kopulouan nopo nga Katedral Sacred Heart, Kakadayan Kota Kinabalu. 
Sumusuhut nopo nga paroki om garaja di poingwiliu id Keuskupan Tabantug Kota Kinabalu.
Soginol Longon Salangor (SSL), nointutunan nogi sobaagi do Soginol Longon Kuala Lumpur (KLSL), nopo nga soginol pomisunud id Malaysia. Antad do Soginol Longon Morikan nga nokawaliw tumanud do pomboboros koubasanan diyolo. Koinsoruan do gunoon id pogun Salangor, piradon do Kuala Lumpur, om kopungaranai it koubasanan bobou diolo do Soginol Longon Salangor.
Kopiagal di Soginol Longon Pinang, do baino gunoon di tongomolohing, sundung do kogumuan di komulakan momoguno om karati diti.
Khadijah Hashim (nosusu ontok 20 Ngiop 1942 id Batu Pahat, Johor, Malaysia) nopo nga songulun novelis, monunuat suniba, momomonsoi sudawil om momomohiis. Koumbal isido kumaraja sabaagi songulun mongingia' om monunuat suat abal Utusan Tabai (1974-1976) om Berita Harian (1976-1985). Ointutunan yau sabaagi songulun monunuat novel om nakapaasil no isido 19 novel. Pinoburu nogi disio tinori kreatif dau id suang gana suniba, skrip drama rodiu, buuk tangaanak, hiis om loyuk. Buuk sinding tangaanak dau i kiuhu "Sayang Sayang" nopili do International Board on Books for Young People - IBBY sabaagi Daftar Kehormat (Honour List) id Basel, Switzerland (2002) om "Semerbak Poetry" id Macau, China (2006). Pinotilombus disio o rahi dau id suang koponuatan loyuk i minongunsub dau poposoliwan karya wagu dau i kiuhu "Putera-puteri Malaysia".
Nokosiliu do drama soduontong o piipiro suniba om novel di Khadijah. Miagal do novel "Mawar Merah di Jambangan", "Sekapur Sirih Segeluk Air", "Di Tepi Pagar", "Badai Semalam", om " Dekat Disayang Jauh Dikenang". Pinosiliu do filim soduontong o novel "Laila Azwa Gadisku". Pinosoiliu do filim nogi novel "Mira Edora" om "Pelangi Pagi" miampai uhu "Mira Edora" om "Bicara Hati".
"Badai Semalam" (1968) nopo nga novel kumoiso dau om bobos ointutunan om noguno nogi sabaagi buuk teks id Singapura om Malaysia. Pinadalin di Mahani Abdul Hamid o novel diti id Boros Inggeris, "Storms of Yesterday" ontok 1991 om pinadalin nogi di Alberto Balanza om i Yahia o novel diti id boros Sepanyol, "Tormentos del ayer" ontok 2010. Mingguli pinosoliwan o "Badai Semalam" om bobos kawawagu nopo nga pinosoliwan do Alaf21 ontok 2006 id suang siri novel nostalgik. Pinosoliwan nogi Institut Terjemahan Negara Malaysia kawagu o versi Inggeris ontok 2009 id siriba do Siri Ponuatan Malaysia.
Nakaanu do wawa' ponginsamod ginawo o novel "Merpati Putih Terbang Lagi" id suang piboi'an monuat kohopod toun do kinagabasan Malaysia. Pinadalin di Tatsun Hoshino o novel diti id boros Jepun. Ontok 1997, nakacalun o novel "Exiled" montok Gaa' Ponuatan Dublin IMPAC Sompomogunan (International IMPAC Dublin Literary Award). Nakalantoi nogi o novel dau i kiuhu "Langkah Pertama" montok Gaa' Buuk Tangaanak Mobil-MABOPA ontok 1995. Khadijah nopo nga songulun mononorimo do Gaa' Monunuat Ponongsiba Kosilahon ontok 1999 om nopupusan dau o Program Ponuatan Sompomogunan id Universiti Lowa ontok toun 1994. Pinadalin do Institut Terjemahan Negara Malaysia (2009) o siri buuk tangaanak dau kumaa boros Inggeris, miagal do "Siri Lagenda", "Siri Aura dan Fauna", om "Siri Teladan dari Rimba".
Kilau nopo nga iso kawo do songongi sosial id suang do paganakan Formicidae, om poinsuang miampai moningot id nuludan Hymenoptera. Berevolusi kilau mantad sakag miagal moningot id tontok pintangaan timpu Kapur mantad 110 gisom 130 juta toun di nakatalib om nokoimbulai mogisusuai kawo kalapas kinoimbulaion susumuni kiwusak. Babaino, haro 12,500 lobi spesies dii notumbayaan do haro soginumu 22,000 spesies. Ouhan mongintutun kilau mantad antena om struktur miagal nod di kibontuk sondii miagal tawak di orikos. 
Kolobi do 13,800 mantad 22,000 spesies di kikiroon nimaan no pinosuai. Okito iti id nonggo nopo tindal id poinggonop winoun, suai ko' Antartika om piipiro pulou. 
Kim Go-eun (; nosusu ontok 2 Madas 1991) nopo nga mimingkono do Kabaatan Korea. Debut isido id filem A Muse (2012) id nombo nakaanu isido piipiro gaa sabaagi Best New Actress id Kabaatan Korea. Pointutunan nogi isido maya kono id siri soduontong Cheese in the Trap (2016), Guardian: The Lonely and Great God (2016), The King: Eternal Monarch (2020), Yumi's Cells (2021), om Little Women (2022).
Kim Hye-yoon' (nosusu ontok 10 Milau 1996) nopo nga songulun mimingkono do Korea Selatan om nogi model. Nointutunan isio kalapas mininsuruboyoo' sabaagi Kang Ye-seo id JTBC's television series Sky Castle (2018-2019) om nokotorimo do kono aangkal di kumoiso id tv miampai MBC's Extraordinary You (2019) om dau do kono aangkal id filem mampai The Girl on a Bulldozer (2022). Nolohou id mogisuusuai media do Kuria sabaagi Nation's Little Sister. .
Nosusu i Kim Hye-yoon ontok 10 Milau 1996, id Seongnam, Gyeonggi Province, South Korea.. Kiiman-imanon isido sumiliu songulun mimingkono mantad po di toun kotolou id sikul taatanga om tumopot minoi tanud do akademi minsingkono, mininsingumbal kalalayan om minaganu do kono tongokodo miampai guminoos sabaagi kotoundaan om balajal nogi kokomoi gana dii. 
Naawi disido o sikul dau id Konkuk University om minonorodok id pambalajalan do filem id toun 2019, kalapas nakaanu full ride scholarship, di minonguhup disido solinaid koposion id kolej. Piipiro winonsoi disido nohinta id piipiro festival filem do mokiikinobos. 
2013-2018: Kotimpuunan kakalajaan
Nokoimbulai i Kim Hye-yoon sabaagi mimingkono di toun 2013 KBS2 KBS TV Novel's Samsaengi, sabaagi kono monguunguhup id timpu ahapakan. Kalapas nakaanu kono di au milo olihuan di toun 2014 OCN's crime thriller Bad Guys,, tuminorodok i Kim id pambalajalan dau om minulai id piipiro no drama sabaagi Guest appearance, hiza nokotorimo isido do biasiswa poimponu id toun 2015 id Konkuk University, sala iso universiti Kuria di poingaran-ngaran. . Kono tagayo disido id timpu dii nopo nga sabaagi do kono monguunguhup id toun 2017 id tingkono koligogon filem Memoir of a murdere.''
2019-2021: Kinoingkokoton Populariti
Rurumikot do koowian ponginabasan kolaj dau ontok Mansak 2019, tuminimpuun i Kim do tumanud umbal kabaalan montok paranan di lobi agayo kohompit no doun JTBC do satire drama Sky Castle. Kinalantayon do siri dati, miampai konoon disido sabaagi songulun susumikul id sikul katangaan di kiiman-imano di takawas nga au osuau, posiliu disio songulun di nointutunan om nakaanu do Gaa Inus Baeksang ko-55 montok Mimingkono Wagu Poimbuli 
Di toun 2019, suminiliu i Kim sabaagi protagonis di kumoinsan id drama fantasi sikul MBC Extraordinary You di naanu mantad Webtoon poingaran-ngaran Daum July Found by Chance. Nakaanu isido do gaa sumusuhut, miampai nakalantoi do koduo-duo Mimingkono Wagu om Nabantug id Gaa Drama MBC Ontok toun dii nogi, minampayat isido do sabaagi sala songulun mimingkono aangkal id filem thriller psikologi Midnight, id nonggo minogowit isido do kono sabaagi So-jung. 
Nakaanu i Kim dau do kono aangkal di kumoinsan id suang do filem miampai produksi 2020 The Girl on a Bulldozer .. Ontok toun dii nogi, pinoposah isido do mingkono do siri Snowdrop JTBC pra-totus 2021 id nonggo nokoiso kawagu isido miampai do tinimungan produksi drama hit Sky Castle. '.
Rurumuhai do aawi kapagambalan do Snowdrop, nakaanu i Kim do pangambayatan mingkono do prosedur nawayaan 2021, ii no Secret Royal Inspector & Joy. Drama diti pinatayang lobi osopung ko Snowdrop. '.
2022-dinondo: Kinalantayon
Ontok toun 2022, pinosoliwan o The Girl on a Bulldozer id woyo do teater om konoo di Kim sabaagi Goo Hye-young nakaanu do rarayou om nokotorimo piipiro gaa mantad palan kiprestij miagal ko Gaa Filem Blue Dragon om Gaa Grand Bel montok Mimingkono Wagu Poimbuli, nogi sabaagi Gaa do Rising Star Asia id Festival Filem Asia New York. ref>Yeon, Hwi-seon (December 15, 2022). ", '  '  4 "  "" . OSEN (id boros Korea). Pinoopi mantad sanad ontok August 1, 2023. Linoyog ontok August 1, 2023  via Naver.</ref>. Nakacalun nogi isido id kategori Filem Mimingkono Wagu id Gaa Inus Baeksang ko-59 . Mantad kinalantayon filem dii nakaanu i Kim soginumu 10 kopocolunan, om nakamanang 6 mantad dii. Kinalantayon disido potilombus noiktiraf do Forbes om pinosoliwan disido id kointayan do Forbes 20 under 30 diolo.
Kim Hyun-sooKim ontok Momuhau 2023Kinosusuon (2000-06-23) Mahas 23, 2000 (umul24)Osan, Gyeonggi Province, South KoreaPondidikanChung-Ang University  Theater and FilmKalajaActressTounmimparagat2011dinondoAgenAndmarqKorean nameHangulHanjaRevised RomanizationGim Hyeon-suMcCuneReischauerKim Hynsu
Kim Hyun-soo (: ; nosusu ontok 23 Mahas, 2000) nopo nga songulun misisingkono do South . Asaru isido do minsingkono sabaagi tondu di omulok id television series miagal ko Bridal Mask om My Love From th Star pogulu nakaanu kono aangkal di kumoiso ii no tu Solomon's Perjury. Kono disido di pisorou-sorou nopo nga id suang do The Penthouse:War in life (2020-2021).
Tuminimpuun i Kim kumaraja' id suang industri kohiakan sabaagi songulun model tangaanak. Nokotimpuun isido buruon dau sabaagi mimingkono' maya filim Silenced 2011, hinonggo tonggungan dau nopo nga sabaagi songulun sussumikul di bosuk i noinggoritan om nakaanu isido do gaa' montok Mimingkono' Monguunguhup Bobos Tosonong id 49th Grand Bell Awards. Miningkono' nogi i Kim sabaagi versi tomulok do protagonis tondu id piipiro siri miagal ko' Deep Rooted Tree, Bridal Mask om My Love from the Star. Minongigit isio tonggungan pointatap di kumoiso maya siri TV, Gunman in Joseon.
Ontok 2016, miningkono' isido miampai di Kim Hye-soo id suang filim Familyhood i notorimo do osonong, sabaagi songulun susumikul sikul takawas i notianan ontok sukod wagu isido. Ontok kolimpupuson toun dii, miningkono' isido sabaagi protagonis montok di kumoinsan nogi id suang drama misteri sukod wagu JTBC, Solomon's Perjury.
Miningkono' i Kim miampai di Jang Hyuk montok filim aksi nawayaan' 2020, The Swordsman. Id toun dii nogi, miningkono' nogi isido id suang melodrama SBS The Penthouse: War in Life, hinonggo tonggungan dau nopo nga sabaagi songulun sumandak di mingoos do sumiliu susuminding soprano di nointutunan miampai ogumu kaantaban, mantad dii nakacalun isido sabaagi Mimingkono' Wagu Bobos Tosonong id Gaa' TV di akawas id Kabaatan Korea, Gaa' Inus Baeksang ko-57.
Ontok 25 Ngiop 2022, minanain i Kim do kontrak miampai Andmarq.
Kim Ji-won (; nosusu ontok Gumas 19, 1992) nopo nga songulun mimingkono do South . Nointutunan isido maya pinsingkanaan disido id siri television The Heirs (2013) om Descendants of the Sun (2016), pogulu nakaanu kono aangkal id Fight for My Way (2017), Arthdal Chronicles (2019), Lovestruck in the City (20202021), My Liberation Notes (2022) om Queen of Tears (2024).
Koposion Tosopung om Ponudukan
Nosusu i Kim Ji-won ontok Gumas 19, 1992, in Geumcheon District, Seoul, South Korea, om haro taka duo toun otuo ko mantad dau. Maamaso ahapakan po isido di toun 2007, norubaan isido id wawayaan om minanain do agensi kohiokon, suminiliu isido do mimingluda montok oruhai no tolu toun sabaagi kotoundaaan do debut dau. Maamaso toun kumoiso dau id sikul takawas, minangawi isido do timpu solinaid onom toun montok balajal id Chicago, Illinois, United States, i no tu kinoyonon do tobpinai ponong tama disido. Kalapas, nokosuang dii id industry di toun 2010, minongoput isido do ponudukan dau id Dongguk University's Department of Theater di toun 2011.
Noluda i Kim do suminding, manari om mimingkono nga minomili dii i dohuri. Isido nopo nga vokalis likud montok susuminding Younha, suminolimbou sabaagi do maamain keyboard om vokalis likud id mogisuusuai kosolimbahan om nokoulai id bidio muzik Younha "Gossip Boy" di toun 2008. Ontok timpu diti, kiwaa palan do debut daa isido sabaagi susuminding miampai ngaran sinasawat "JessicaK". Pogulu nohimag o debut dau, suminoliwan isido id drama Mrs. Saigon. Kalapas dii, suminuang i Kim dii id industri di toun 2010 montok iklan do Lollipop 2 LG Cyon's di popointalang do Big Bang om nointutunan sabaagi do "Lollipop Girl". Suminoliwan isio kalapas dii id kopointutunan tinumon kigas id nonggo sumininding om minanari isido om nointutunan sabaagi "Oran C Girl". Pinumungaranan nogi isido sabaagi do Little Kim Tae-hee tu haro piiradan.
Paranan kumoiso di Kim kalapas debut nopo nga filem omnibus piupusan Romantic Heaven, nga nakaanu isido do pongintangan sabaagi mimingkono kalapas nokoulai id sitcom High Kick: Revenge of the Short Legged. Minimbulai isido id suai kawagu television major id musikal drama What's Up. Suminingkono nogi i Kim id drama sikul takawasTo the Beautiful You om suminiliu do uhu aangkal do filem kotumporosi dii Horror Stories, mimingkono sabaagi tanak sikul takawas di natakau . Minulai nogi Kim id muzik debut di Baek Seung Heon's debut "Till the Sun Rises" miampai JYJ's Kim Jae-joong.
Kim Jong-kook (nosusu ontok 25 Ngiop 1976) nopo nga' songulun susuminding, ponompuirak om mimingkono id Korea Selatan. Minonimpuun i Kim do pakalajaan disio sabaagi do anggota duo Korea Selatan Turbo ontok di 1 Manom 1998 miampai sinding hits diolo ii kiuhu do 'December', duo diti nokosiliu do idola bobos otutunan antakan dii om nokopojual do mogiriong-riong album id Korea Selatan om Asia. Kalapas do pombubaran duo, nokodebut isio sabaagi solo ontok di toun 2001, 4 toun kalapas dii, di toun 2005, nosiliu isio sabaagi do Raja Penyanyi Korea Selatan om nakaanu 3 Gaa' id Stesen TV utama id Korea (SBS,KBS & MBC), rinoitan isio sabaagi do 'Majima Samsa Daesang' i kirati do (Nakalantoi Gaa' intolu sontoun) katalib do Legenda susuminding Korea, Cho-Young Phil i nakaanu di toun 1986, isio nogi nga' nakalantoi utama Daesang SBS Entertainment 2020, poposiliu do Kim Jong Kook sabaagi artis kumoduo ii nakaanu do anugerah misuai id suang do industri di misuai (Sinding om Pomolihis) kalapas di Lee Hyo Ri di nokowonsoi ahal di miagal ontok di toun 2009.
Sabaagi artis solo, nakaanu i Kim do piipiro anugerah, kohompit no tolu Gaa' Disk Emas, duo Gaa' Muzik Seoul, duo Gaa' Muzik KBS, duo Gaa' Muzik SBS, duo Gaa' Muzik MBC, iso Gaa' Muzik Terbaik 10 MBC, iso Gaa' Muzik Asia Mnet, om iso Gaa' Muzik Melon.
Suai ko' pakalajaan id muzik, Kim pinapamantap tinan disio sabaagi pomolihis, lobi-lobi no kohompitan disio id mogikaakawo rancangan miagal do X-man, Family Outing om nakaanu populariti pointongkop pogun maya kohompitan disio id Running Man.
Nosusu i Kim di 25 Ngiop 1976 id Yongsan, Korea Selatan. Paganakan disio nopo nga' kohompit no tama om tapa om songulun tabang, ii kumalaja sabaagi do dokutul. Poinsikul i Kim id MyEong Hak Elementary School, Shin Seong Middle High School om nakalantoi mantad Universiti Hansei id suang do BA (komposisi muzik). Potilombus, nakaanu isio do ijazah sarjana mantad Pop Culture Performing Arts - School of Arts Department of Dankook University.
Kumoinsan di Kim Jong-kook do sinumuang id industri muzik Korea nopo nga' antakan di toun 1995 sabaagi do anggot duo, Turbo, ii otutunan kopio sabap do kagayat ginawo o muzik diolo. Kalapas nobubar o duo piipiro toun kalapas dii, nokosiliu isio sabaagi di mononondig solo ontok di toun 2001, kogumuan nopo nga' lobi kumaa balada.
20012005: pakalajaan solo om muzik daesang
Nakawaya i Kim Jong-kook do korotuon kalapas do Turbo tu' apagon kopio isio do sumiliu artis solo. Kobolingkahangan miagal do okurian do sinding mantad komposer, okuri sokodung mantad agensi di pantangon, om nogi koundolihon do korohian mantad mononokodung papasabap do amu nakalantoi album kumoiso disio sabaagi do artis solo. Hali pia miagal dii, nakalantoi kawagu isio id suang album kumoduo disio, Evolution, antakan di toun 2004, ii nakapaasil do single hit "One Man". Kalapas dii, i Kim nogi nga' nokosiliu do pameran tetap id suang do rancangan pomoinan variety popular, X-Man, ii ponopoingkawas do populariti disio.
Ontok di toun 2005, pinoposoliwan i Kim do album kumotolu disio, This Is Me. Album dii nokojual lobi ko' 300,000 salinan om nokoiliu sabaagi iso album di bobos ogumu mokianu id Korea antakan toun dii. Single utama, "Lovable" nokopogulu id mogikaakawo carta muzik, om kohompit no id suang do pomoinan id suang talian miagal do Pump It Up om Audition Online. Nakaanu nogi i Kim do Gaa' Daesang (Artist of the Year) mantad kotolu-tolu gaas TV Korea utama, SBS, KBS, om MBC, nokosiliu sabaago artis kumoduo ii nakagampot do prestasi diti kalapas di Cho Yong-pil di toun 1980-an.
20062014: Ragam koposolimbahan, siaran muzik, porkhidmatan ketenteraan om populariti di semakin mingkawas
Kim nokosiliu songulun momuruan siri koiso Shootdori, hinonggo tangaanak di kirahi id suang do pomoinan buul sipak mombontuk om miala. Hali pia miagal dii, nuru isio do sumoliwan mantad tinimungan dii soira nakaanu notis dumopitar. Minonuat isio om minonondig do sinding montok tinimungan disio, ii kiuhu do "Menuju Mimpi". Dinumopitar isio antakan di tulan Gomot 2006. Antakan dii, pinoposoliwan isio do album ko-4, Volume 4 - Surat Keempat Kim Jong-Kook. Video muzik single utama, Saying I Love You, pinopokito do Yoo Eun-hye, ii pogulu diti nopo nga' nokohompit id piantakan do piupusan miampai disio id X-Man. Hali pia amu minompromosi i Kim do album dau miampai pointilombus maamaso id ketenteraan, nokojual o album diti lobi ko' 100, 000 dalinan om nakalantoi do "Album of the Year" id Melon Music Awards.
Pinoilo di kolimpupuson Ngiop 2008 do susuminding diti nopo nga' magayi no porkhidmatan ketenteraan disio ontok 23 Mikat 2008. Antakan tadau dii, rinamit isio do tulun di orohion disio, om maamaso wawancara, nokoboros do "asanangan" isio. Album studio kolimo, Here I Am, pinosoliwan antakan di 22 Gumas 2008 miampai sinding miagal do "Today More than Yesterday" om "Terima Kasih".
Kim nogi nga' ginumuli id soduontong, suminiliu do ahli tetap montok rancangan variety Outing Family Outing mantad di episod 19, boogian mantad barisan Good Sunday SBS. Family Outing nokosiliu iso portunjukan bobos takawas id Korea, miampai konsisten nokodimpot do panahangan bobos takawas montok slot timpu pitangaadau do tadau Tiwang, om nakaanu populariti id suang talian montok tulun di orohian Hallyu.
Album koonom, kiuhu do The Eleventh Story pinosoliwan antakan di 27 Milatok 2010. Album diti pinopokito single "This is the Person" om "Don't Be Good to Me". Video muzik single kotohuri diti popokito do tambalut mimingkono Family Outing, Park Ye-jin.
Ontok di toun 2010, nokosiliu i Kim do anggota pameran variety show Running Man SBS. Ontok di toun 2011, nakalantoi isio do "Gaa' Bintang TV Terbaik" id SBS Entertainment Awards. Nakaanu i Kim do populariti pan-Asia mantad rancangan dii, sumiliu songulun bintang Korea ii bobos togumu ihumon id Singapura, om pinopokito koposolimbahan hilo miampai lobi 1,700 tulun di orohian do nokorikot. Nokodimpot nogi isio do kalantayon id China, hinonggo miampai konsisten nokosogulu do pomilian miagal do nopili sabaagi susuminding Korea # 1 id laman web streaming Cina, Tudou, om nokosiliu rangking kumoduo selebriti Korea bobos popular id Baidu. 
Antakan di 1 Milai 2012, kalapas do pra-posoliwan sinding-sinding nopili mantad album wagu disio, ginumuli i Kim id arena muzik miampai pembebasan album studio kumoturu, Journey Home, kalapas tolu toun. Tambalut sejawat disio id Running Man miampai Haha om Gary nogi miniampai id album diti miampai bagas anggota Running Man, Song Joong-ki, ii membintangi video muzik montok single utama "Men Are All Like That". Ontok di toun miagal, nokotimpuun do nokosiliu tuan rumah program dokumentari Crisis Escape No. 1, i nakalantoi sabaagi "Gaa' Penghibur Terbaik" id KBS Entertainment Awards. 
Running Man Brothers, Kim Jong-kook om Haha, id Dallas, Momuhau 14, 2014
Antakan di toun 2014, minombontuk isio duo miampai tambalut mimingkono Running Man, Haha, i otutunan sabaagi Running Man Brothers. Duo muzik diti pinapaharo tombului konsert id Mirika Sompuu antakan di wulan Madas om Momuhau.
2015  dondo: Debut mimingkono, debut cina, rebo Turbo om hiburan daesang
Antakan di toun 2015, kritika malik debut mimingkono rasmi miampai tonggungan sokodung id suang drama drama KBS, The Producers, om narayou tu' "lakonan padat". 
Antakan di wulan Manom 2015, suminoliwan isio mantad Urban Works ENT kalapas naayi o kontrak. Minanandalongon isio do kontrak eksklusif kalapas dii miampai Maroo Entertainment antakan di Gumas 2015. 
Antakan di wulan Momuhau 2015, isio om koombolutan Turbo Kim Jung-nam om Mikey nokopiiso kawagu montok album kinouliton ko-20 Turbo. Album di kiuhu do "Again" pinosoliwan antakan di 21 Momuhau 2015. Single utama eponim, Again (Again), ii pinapatampil do Yoo Jae-suk, nakalantoi do tangga bobos takawas id suang do carta muzik suang talian kalapas do dilancarkan. 
Antakan di Magus 2016, isio miampai rasmi minomonsoi debut sinding disio id China miampai single kumoiso disio, "Hate That Happiness Came" (   ), i pinaasil di JJ Lin om lirik sinuat di Vincent Fang.
Kalapas Kontroversi Running Man miampai Kim om Song Ji-hyo, portunjukan diti pinojodual do rumuba kolimpupuson antakan di Mansak 2017. Nokotorimo i Kim do pokionuon do Pengarah SBS Entertainment Nam Seung-yong montok kakal miampai do rancangan dii, om minonginsasamod do anggota suai popowonsoi ahal di miagal. 
Antakan di 19 Momuhau 2020, minomonsoi i Kim do nawayaan soira nokosiliu selebriti kusai di kumoiso, om tulun ko-2 nokoumbal nakalantoi do Daesang id suang do Muzik om Hiburan. 
Koposion peribadi
Kaanu nogi i Kim Jong-Kook do mooboros id boros Inggiris suai ko' boros Korea.
Kim nopo nga' mamai di susuminding, Soya. Otutunan i Kim do miambalut miampai Jang Hyuk, Cha Tae-hyun, Hong Kyung-min om Hong Kyung-in. Limo tulun diti otutunan sabaagi do "Dragon Brothers" tu' nosusu antakan di toun 1976, toun naga. 
Antakan di 27 Magus 2010, nokoindalan i Kim do pambadahan mikrodiscektomi lumbal montok monginsonong cakera herniasi. Syarikat pongurusan Kim, 1010 Entertainment pinopoilo, "pinopotilombus i Kim o kegiatan sangaangadau disio miampai amu noilaan do haro cakera disio do nababak. Nga', mimang do orualan isio, nga' amu momusoroum om minanahan isio do kowoowoyoon disio momoguno tubat penahan sakit maamaso pinopoindalan do pengtimotan SBS Running Man. "
Antakan di Milatok 2015, isio nopo nga' tetamu id rancangan pibarasan popular, Healing Camp, hinonggo pinotolinahas disio do ogumu kontroversi peribadi, kohompit no pomilian montok kumaraja sabaagi porkhidmatan don ginumuan om okon ko' askar di aktif maamaso pondaftaran wajib militar, soboogian nopo nga' sabap do koligaganan tolikud di noroitan id sawat. 
Antakan di wulan Momuhau 2019, pembedahan hernia pinodokumentasi id suang do My Little Old Boy.
Kim Sa-rangKinosusuonKim Sa-rang (1978-01-12) Milatok 12, 1978 (umul47)Seoul, Korea SelatanSinikulanYong-in UniversityKalajaPelakon, Pengacara, modelTounmimparagat2000 - sekarangKinawas1.73cm (1in)
Kim Sa-rangHangulRevised RomanizationGim Sa-rangMcCuneReischauerKim Sa-rang
Kim Sa-rang (nosusu ontok 12 Milatok 1978) nopo nga songulun mimingkono om model Korea Selatan. Isido nogi nga mongigit mahkota juara "Miss Korea" ontok toun 2000.
Kim Seon-ho (; nosusu ontok 8 Mikat 1986 nopo nga songulun mimingkono mantad Kabaatan Korea. Minongimpuun isio gama id sinasawat pogulu debut id skrin ontok 2017 maya Good Manager. Nointutunan isio maya siri soduontong Start-Up (2020) om nogi maya kono id suang drama Hometown Cha-Cha-Cha (2021), gisom nopili isio sabaagi Gallup Korea's Actor of the Year ontok 2021.
Minomonsoi isio kosolimbahan koiso id industri filem sabaagi kono toponsol id suang filem noir The Childe pinonuhuan (arahan) di Park Hoon-jung. Kopokitanan disio sabaagi bangsawan nakaanu rarayou kritis gisom nakalantoi om nakaanu isio Gaa Mimingkono Kawawagu id Buil Film Awards ontok Gumas 2023.
Kim So-hyun (; ; nosusu ontok 4 Mahas, 1999) nopo nga mimingkono Kabaatan Korea i minongimpuun do gamasi mantad di tanak po ontok 2006, om nointutunan maya kono dau id Moon Embracing the Sun (2012) om Missing You (2013).
Minanganu isido do kono tapangkal kumoiso id drama kahapakan Ma Boy (2012) om kalapas dii nakambaanan id ogumu siri TV kohompit no drama sikul takawas Who Are You: School 2015 (2015), komedi koumporonok Hey Ghost, Let's Fight (2016), melodrama nawayaan The Emperor: Owner of the Mask (2017), romantik di kotompungirak Radio Romance (2018) om The Tale of Nokdu (2019), piupusan kahapakan di au nolimpupus Love Alarm (2019-2021) om susuyan rayat Korea River Where the Moon Rises sabaagi mamaamatai di ingadan. Pure Love (2016) nopo nga mubi kumoiso disido sabaagi komo momuumuruan. Isido nogi nga hos andang do MBC's abaabayan mujik Show! Music Core om survival reality show Under Nineteen di toun 2019.
Pinungaranan i Kim diti id mogisuusuai do media Korea sabaagi "Nation's Little Sister", "Queen of Child Actresses", "Goddess of Historical Drama" om nogi "Sageuk Goddess", kalapas minambanan om miningulai id mogisuusuai drama id timpu nawayaan solinaid do gamasi disido om nakaanu nogi do koinganan sabaagi mimingkono mantad tangaanak gisom dinondo. 
Media do Kuria nogi nga minongumboyo disido sabaagi sukod sumusuhut do "Nation's First Love" mantad koposolimbahan disido id Pure Love (2016) movie. 
She has established herself as a top Hallyu star. For her performance in River Where the Moon Rises, nakacalun nogi isio do Baeksang Arts Award for Best Actress  Television, 
om nosiliu do calun bobos omulok id 
gaa dii.
Kim So-yeon (Hangul: ; nosusu ontok 2 Milau 1980) nopo nga songulun mimingkono Kabaatan Korea. Nointutunan isido maya drama bersiri All About Eve (2000), Iris (2009) om Prosecutor Princess (2010).
Songulun mimingkono korea i tapagon do pambalai. Nosusun ontok 16 Mansau 1988. Ii timpunon nopo nga, minimpuun i Kim maganu do kalas mimingkono mantad di timpu po susumikul miampai do sogu mantad di tina dau montok monoguang kowoowoyoo do introvert dau tinilombus miampai do gama teater. Nokoimpuun o debut dau id toun 2007, id sitcom paganakan ii kiuhu do Kimchi Cheese Smile.
Kim Yeon-koung (: , RR: Kim Yeon-gyeong,  pronunciation: nosusu ontok 26 Mansak 1988) nopo nga songulun pamain buul tompiling profesional mantad pogun Kabaatan Korea om puruan FIVB Athletes' Commission. Isido nopo nga kitogungan sabaagi pamain hitter and bekas luguan kumaa tinimungan National Team doung Kabaatan Korea. Antakan Magus 2021, nokopinsin isido sabaagi pamain buul tompiling National Team.
I Kim nopo diti nga nakaanu tolu toun kontrak kumaa Fenerbahce antakan 2011 kalapas do minamain montok Heungkuk Life id Kabaatan Korea montok apat sesi om JT Marcelous id Jepun montok duo sesi. Suai ko iri, isido nopo nga minongoput koimbagu kontrak miampai Fenerbahce montok toun 2016. Isido nogi nga minagawi toun 2017-18 sesi dau montok mamain id Chinese Volleyball league om guminuli id Turkey id toun sumusuhut miampai Eczacibasi VitrA.
Kim You-jung (; nosusu ontok 22 Manom 1999) nopo nga mimingkono do Kabaatan Korea. Minongimpuun isido gama sabaagi model montok jenama taakanon ongoomis ontok di apat nogi o toun. Kalapas do debut disido ontok toun 2003, nosiliu isido sabaagi iso mantad mimingkono tangaanak pokikionuon id Korea. Nointutunan isido maya kono id siri soduontong Dong Yi (2010), Moon Embracing the Sun (2012), May Queen (2012), Golden Rainbow (2013), Secret Door (2014) om Angry Mom (2015). Mingkono nogi isido id filem Commitment (2013), Thread of Lies (2014), om Circle of Atonement (2015). Nosiliu isido momuruan ababayan (hos) do pokikitanan muzik Inkigayo mantad Milau 2014 gisom Ngiop 2016.
Kono koiso nopo di naanu disido nga id drama nawayaan romantik Love in the Moonlight (2016) om minsingkono id filem romantik komedi Because I Love You (2017), drama soduontong Clean with Passion for Now (2018), Backstreet Rookie (2020), filem misteri thriller The 8th Night (2021), drama romantik nawayaan fantasi Lovers of the Red Sky (2021), om filem romantik komulakan20th Century Girl (2022).
Nonuan i Kim do pongundadait "Nation's Little Sister" kalapas minsingkono do mogisuusuai kono tangaanak om "Sageuk fairy" kalapas minsingkono id piipiro drama nawayaan ointutunan poingompus gamasi dau. Nakaanu nogi isido pongundodoitan sabaagi "Nation's First Love" and "Global First Love" gama kosolimbahan disido di kaanangan do ginumuan id 20th Century Girl. Ontok 2017, nokolimbou isido id taang ko-8 id suang nulusan Forbes Korea Power Celebrity, sabaagi i bobos omulok do nokosuang id Top 10 id umul 17.
Kimaragang nopo nga iso suku tinaru mantad etnik Sabah. Kimaragang nopo nga iso bansa suai miagal do Ruungus. Koduo-duo nopo bansa diti nga mantad booyungan di miagal om ii nopo nga MOMOGUN. Baino nopo, au poinsuang ii id tinimungan Tinaru Kadazandusun sundung do momoguno yolo adat resam di osomok no piagalan nga kiwaa identiti sondii do Kimaragang. Kogumuan tulun Dusun Kimaragang poingion id Koibutan Sabah kohompit no Kota Marudu, Malobang, Mendurian, Teluk Marudu om Pitas.
Nontodon Kimaragang
Ngaran do Kimaragang naanu mantad ngaran Nunuk Ragang iri iso puun tagayo di tinimpuunon do oinsanan tulun hiti id pomogunan do baino.
Tumanud do susuyan tulun Kimaragang:
Reetan tokow dot tulun Kimaragang tu mantad dot wotik tarangang. Notungkusan daton mantad sid nontodon daton, maya dit tuturan tulun gulu2. Inono kabarasan mantad tokow sid Nunuk Ragang. Ogumu ot gama dot tulun monuturan. Waro no ong it tulun ot aragang nopo kokitanan kabarasan sid puun do nunuk. Waro po susunduwon dot weeg taragang kaka minangantaga dit tongo tulun siri tiya diri gisom minomioruol diri yaalo. Waro po koboros dot yaki Nunuk Ragang sinumiliw dot nunuk taragang kabarasan.
Id boros Dusun nopo nga basaon miagal diti;
Roitan tokou do tulun Kimaragang tu mantad dot wotik tarangang. Notungkusan dati mantad id nontodon dati, maya dit tuturan tulun gulu-gulu. Ino noh kabarasan (pongundodoitan) mantad tokou id Nunuk Ragang. Ogumu kama ot tulun monusui. Haro no it tulun dot aragang nopo kokitanan kaka id puun do nunuk. Haro nogi susuyan dot waig taragang kaka nakatalib dit tongo tulun hiri gisom nokopomiruol diolo. Haro po koboros dot yaki Nunuk Ragang sinumilih dot nunuk taragang ka ngawi.
Kimia nopo nga ponoriukan don tongosains kokomoi do pogioputan tongo kimia miagal ko dot atom toi togod subatomik: poruton (boros Nonggilis: proton), lotiron (boros Nonggilis: electron) om niutiron (Boros Nonggilis: neutron). Mogiruhang ot atom do sumiliu do molikul toi kirisitol. Lohowon nogi do "simbakuro tanga" iti kimia tu popioput po nogi do simbakuro poinsorili om rorombituon, pizik, tongosains, bioloji om jioloji.
Kosuhuton o tadon kimia maya do koubasanan pointantu, nointutunan dot oukimi (boros Nonggilis: alchemy) i noubasanan solinaid do riniongon o toun id tongo bohogian do pogun miagal ko do ponong Kosilahon Tanga.
Kinaantakan Induo Onom
Sauk Induo Onom toi Kinaantakan Induo Onom (Boros Inggilis: Double Six Tragedy) nopo nga' iso kaantakan nokohompit do iso gontulud GAF N22-B Nomad don Sabah Air di songian Koinggonom Kosilau do Mahas toun 1976 (6 Mahas 1976) id Dondoung, Sabah. Nopujulan do kiniopon piipiro huguan tagayo ugu i Huguan Siou Tapantang Koiso Donald Stephens, om i Datuk Peter Mojuntin.
Nangalaha
Gontulud dii sakayon di 11 tulun nangapatai. Id siriba ngaran di nangalaha:
Huguan Siou Tapantang Koiso Donald Stephens, Boyoon Panalad Sabah
Datuk Peter Mojuntin, Panalad Kolunduan Pasok om Pamalayan Sabah
Datuk Chong Thien Vun, Panalad Pituubungan om Kagamaan Ginumuan Sabah
Datuk Salleh Sulong, Panalad Kasalangan (Kousinan) Sabah
Datuk Darius Binion, Ponguhup di Wanan Boyoon Panalad
Datuk Wahid Peter Andu, Golingob Poingkakal (Permanent Secretary) di Panalad Kasalangan Sabah
Dr Syed Hussein Wafa, Monikoon Puru Pangakasan Kodopuan Sabah (Director of Sabah Economic Planning Unit)
Ishak Atan, Golingob Poingolus (Private Secretary) di Panalad Kasalangan Molisia
Monulu (Corporal) Said Mohammad, Panamong di Huguan Siou Tapantang Koiso
Johari Fuad Stephens, Haing di Huguan Siou Tapantang Koiso
Gandhi J. Nathan, Ponguhin (Pilot)
Komilaan tinomod
Katalib sauk dii ogumu tulun Sabah monguhot poingkuro nakaantak dii, tu' pogulu dii ogumu ninsakan mantad Kolunduan Pisompuuvan do mononsog tongo huguan Sabah do popologos kotunudan pogun lobi po i kotunudan don tumauwatu om tiob (petroleum and gas).
Id iso gakom gugua' (video recording) kiuhu do "Oil for Who?" (Tumau montok Disai?) di toun 2010 id Hongkod Koisaan, i Monikoon Pogulu PETRONAS, Tengku Razaleigh Hamzah minoboros kasasakai no yau i gontulud dii do poinrikau yau id likud di Huguan Siou Tapantang Koiso, om id wanan di Monikoon PETRONAS dii i Boyoon Panalad Sarawak, Tun Abdul Rahman Ya'kub. Ka di Razaleigh, sikog i Harris Salleh do minagangat dau lumabus mantad gontulud dii om moi tanud dau sumakai gontulud suai do tumulud kumaa Pulou Banggi do mongintong kokotopon do sapi.
Kinabatangan nopo nga iso watas id oogian Sandakan, Sabah, Malaysia. Naaga soginumu 10,256 o mogigion ontok 2010.. Kinabatangan nogi nga saabagi iso kinoyonon koundangan om binuruan di Datuk Bung Mokhtar Radin id Dewan Rakyat, Parlimen Malaysia mantad toun 1999.
Etimologi
Pogulu ngaran Kinabatangan nopo nga Cinabatangan ii kirati bawang di anaru kumaa songulun tulun sina kingaran Ong Sung Peng di nokorikot id kurun ko-16. Ngaran Kampung Mumiang, Sukau om Bilit notumbayaan naanu mantad boros Sina.
Nawayaan
Notumbayaan do ngaran Kinabatangan nopo nga noguno pogulu do okohino o mondidikot Sina id kinoyonon dii tu norikud ngaran di id suang do buuk songulun monunuat mantad Perancis id toun 1782 om 1873. Suai mantad dii, norikud nogi do Brunei kokomoi pisawaan Sultan Ahman duo do Puteri Kinabatangan, i minomorinta ontok 1408 gisom 1426. Mantad dii, otumbayaan do piipiro tulun do ngaran Kinabatangan nopo nga naanu mantad ngaran do puun.
Pogulu, ointutunan o watas diti sabaagi Pejabat Daerah Lamag di noturidong do koporintaan Chartered Company id toun 1905. Tonggungan nopo do kotinanan diti nga montok ahal kotoinaan om padaha (kuut). Baino, ointutunan o kotinanan diti sabaagi Pejabat Daerah Kinabatangan i kitongungan do mamalan kopotundaan watas, infrastruktur om nogi kopomolodian modal tulun di osonong.
Kinarut nopo nga iso kinoyonon id watas Papar. Poinlabus nogi kinoyonon diti mantad Kota Kinabalu, Sabah i noilaan sabaagi impohon do pogun Sabah. Poingili o kinoyonon diti id kiro-kiro do 20 kilometer kumaa doid selatan Kota Kinabalu, om iso nogi koundarangan montok doyod Jabatan Kereta Api Damung Sabah. Iso nopo kinoyonon di korohian kopio do tulun id Kinarut nga Longkod Menunggang Kuda Kindawan, Pulou Dinawan om nogi Longkod Hidupan Liar Lok Kawi. Montok do koilaan di lobi aralom, kogumuan nopo do tulun do hiti nga kitinaru do Sino-Kadazan, Kadazan, Brunei om Bajau.
Kinosaki Onsen sosodopon
Kinosaki (, Kinosaki-ch) nopo nga iso bandar id watas Kinosaki, Wilayah Hygo, Jepun.
Piisa'an
Id 1 Ngiop 2005, bandar Kinosaki miampai bandar Hidaka, Takeno, Izushi om Tant, minaan piiso'o sumiliu do iso bandar ii ointutunan sabaagi Toyooka. Mantad di, au no di yolo koingkakat sabaagi iso bandar di iso-iso. Watas Kinosaki kiwaa soginumu 3, 778 mogigion.
Totombuluyon
Kinosaki nopo nga kinoyonon tumombului montok rumikot id towud waig talasu toi ko roitan sabaagi onsen. Haro nogi iso pakan di nokoingkakat mantad do ngaran dilo, iri no tu pakan onsen, i kiwaa nawayaan solinaid 1,300 toun. Id toun 1913, monunuat Shiga Naoya rinumikot id Kinosaki om minion hilo solinaid tolu minggu. Mantad kopogianan di, nakaanu yau do inspirasi id suang ponuatan susuyan toniba dau ii kiuhu do "Kinosaki ni te" toi ko "id Kinosaki".
Kinoyonon do totombuluyon id Onsen
Kiwaa 7 walai popodsuan waig talasu montok tulun ginumuan id Kinosaki Onsen, ii no tu: 
Tutumombului ii modop id kogumuan todopon tradisi jipun (Ryokan) kaanu do pas free montok rumikot id toinsanai popodsuon dilo. Nosili no koubasanan do tutumombului it modop id Kinosaki Onsen do mimpanau momoguno do yukata montok au papataam timpu soira momoguna do onsen tu nuru po mongolon do rasuk. Wayaan tali gantung id kolimpupuson ralan nopo nga sasakayon do tutumombului montok rumikot id tuntu do nulu Taishi. Nulu Taishi nopo nga bobos kagayat do ginawo tu kiwaa kopokitanan do bandar, pantai om kuil.
Suai mantad onsen, tutumombului nogi nga milo tumombului id Muzium Kraf Jerami Kinosaki, id muzium dilo, kaanu oo tutumombului do kosiwatan momonsoi do kraf jerami. Suai mantad di haro nogi Muzium Sastera Kinosaki montok mongintutun do monunuat mantad id Kinosaki Onsen, om ogumu po kakadayan om kafe. Haro nogi piipiro ahal di kagayat ginawo id kinoyonon diti, lobi lobi po id kadai om id restoran, miagal ko tongkuyu salji, daging lembu tajim om tinanok tontolu onsen.
Sanin Main Line kiwaa wayaan korita tapui JR mooi id Tokyo, om tumilombus mooi id Osaka kowoyo do wayaan id Fukuchiyama. Korita tapui Direct Express maganu hiza 2.5 bobog mantad Osaka mooi Toyooka.
Sunsuyon do tulun id talun rasam tropika id Lembah Danum
Kinoyonon Panamangan om Ponondulian Lembah Danum nopo nga iso kinoyonon miampai 438 kilometer persegi do talun dipterokarpa tana pamah i au atangkangau no id Sabah, Malaysia. Kinoyonon diti nopo nga kiwaa mogikaakawo flora om fauna tropika, kohompit no do kawo miagal do kogiu Borneo i ingkuri do okito, owa, rusa tikus, rimau kumbang om lobi ko 270 kawo tombolog. Ababayan i poindalanon do hiti nopo nga miagal do mimpanau id talun, mangkaau id bawang, mogintong do tombolog, tumombului do talun maamaso totuong om tumombului do kinoyonon pongingkoyuan om kilang kayu di miinsomok
Kinoyonon diti nopo nga kistatus di poinsuai-suai hinonggo pogulu do nokosiliu sabaagi do kinoyonon panamangan om ponondulian, aiso tulun do mogion-gion do hiri, aiso mongintalun, aiso pongingkoyuan om katangkangahan mantad tongotulun nopo nga aiso, poposiliu do kinoyonon diti nopo nga poinsuai-suai kopio. Tamangan iti do Yayasan Sabah montok tudu ponondulian, ponoriukan, ponudukan om tudu momoluda do ponondulian habitat. Kiwaa sogu montok poposuang do kinoyonon diti sabaagi Kinoyonon Tungkus Pomogunan UNESCO.
Sidtana'
Kakadayan bobos tosomok nopo nga Lahad Datu miampai lobi kuang 82 km sinodu (lobi kuang 2 bobog pamanahom, lobi-lobi po id ralan pongingkoyuan). Longkod Lapangan Lembah Danum nopo nga iso kotinanan ponoriukan montok tudu saintis om pondiidkan, om kinoyonon popobibit montok monginggumu do puun Dipterocarpus soginumu lobi ko 100,000. Kiwaa piipiro sulap do winonsoi hiti montok tutumombului, om iso sulap di bobos otutunan nopo nga Borneo Rainforest Lodge. Mantad do hiti, milo mamanau o tutumombului maya do denai talun tana tosiriba om mamanau gakod toi ko' sumakai korita maamaso safari totuong. Ogumu tulun do rumikot montok mogintong do tombolog om mogintong do tayam tolias. Walai tumbayaan suai nogi nga kohompit do Longkod Padang Danum Valley om i bobos poinwagu nopo nga Kawag Nature Lodge. Lembah diti nopo nga kibontuk miagal do tompurung, miampai kinawas tana bobos takawas nopo nga 1093m.
Nawayaan poinsandan
Varanus salvator, lobi kuang 1.5m ninaru
Fauna
Talun rasam tropika tana tosiriba nopo nga ponokowalai montok kogumuan do tombolog om mamalia. Kinoyonon diti nopo nga kinoyonon montok do monguungupu do tusak kikaca mato miampai poimponu do sundait di nokorikud. Kogiu Borneo, owa Borneo Mller, om primata suai, kohompit no do tarsier Horsfield, miampai rusa, tingau tolias om godiongon tonini Borneo di ingkuri kopio okito.
Kogiu tolias id Lembah Danum
Kinoyonon bobos otutunan do suai di poingion id kinoyonon diti nopo nga bohuang tadau om badak sumbu Borneo. Fauna songongi di ogumu kopio nopo nga nokosiliu do iso gana ponoriukan tapangkal id Longokod Lapangan Lembah Danum, om fauna siput tindal nogi nga sabaagi iso di ogumu kopio id pomogunan, miampai lobi kuang 61 kawo nokorikud mantad 1- km-plot.
Flora, lobi-lobi po id habitat talun rasam tana tosiriba Borneo, miampai puun dipterokarpa di lobi ogumu. Id kinoyonon kanopi talun di korikot gisom do 70 meter. Mogikaakawo spesies Dipterocarpus nopo nga haro id Borneo. Kawo endemik toi ko' sandad do pulou diti nopo nga kohompit no do D. acutangulus, D. applanatus, D. borneensis, D. caudatus, D. caudiferus, D. confertus, D. conformis, D. coriaceus, D. costulatus, D. crinitus, D. elongatus, D. eurynchus, D. fusiformis, D. geniculatus, D. glabrigemmatus, D. globosus, D. gracilis, D. grandiflorus, D. hasseltii, D. humeratus, D. kerrii, D. mundus, D. ochraceus, D. palembanicus, D. sarawakensis, D. tempehes, D. validus om D. verrucosus. Lembah diti nopo nga ponokowalai kumaa lobi ko' 15,000 kawo do susumuni, sundung pia 94% mantad dii nopo nga susumuni id suang do genus dipterocarp. Flora suai di okito id lembah diti nopo nga miagal do kukuanga. Antakan di toun 2019, puun tropika bobos takawas id pomogunan, meranti tosilou (Richetia faguetiana) lohowon sabaagi Menara, nokito id lembah diti. Notipong sokinawas do 97.58 m (320.1 kaki), i poposiliu sabaagi do puun tropika poimpasi di bobos takawas id pomogunan.
Intangai nogi
Talun rasam tana tosiriba Borneo
Katayadan talun nokodori
Kintamani (Bali: , Kintmani) nopo nga watas, om kampung id watas diti, id boogian kotonobon do limput kaldera tagayo montok Nulu Batur (Nulu Batur) kaldera id Bali, Indonesia. Poinladsong iti id ralan koibutan-kabaatan miagal do Penelokan om noguno sabaagi kinoyonon umbayaan montok mogintong do posorili Nulu Batur. Otutunan nogi o Kintamani maya tablet watu "Rites of Peace" Pura Tuluk Biyu i kiumul 1,000 toun om baka Tasu Kintamani. Poinladsong iti id sampaping do Nulu Batur. Kintamani nopo nga' ionon do tulun sandad Bali, Bali Aga.
Tasu Kintamani id posorili do Nulu Batur id Kintamani
Watas Kintamani diti kohompit no kinoyonon di lobi tagyao mantad ko' kakadayan Denpasar, soginayo 366.9 km2, om walai kumaa 112,463 tulun tumanud Banci 2020. Kinoyonon diti nopo nga id labus kakadayan, miampai 7,402 tulun di toun 2010 id kampung togori soginayo 19.45 km2 i nokoinlaab poingompus do ralan tapangkal. Koinsanai nopo nga haro 48 kokompungan id watas diti.
Toud-toud i karait kokomoi do Torobong Batur nopo nga Lontar Kesmu Dewa, Lontar Usana Bali, om Lontar Raja Purana Batur. Noroitan nogi do haro no o Pura Batur mantad timpu Mpu Kuturan, di hinotusan ko-10 gisom kotimpuunon do hinotusan ko-11. Kinalaabon do kinoyonon om ginumu do kuil panakatanda' do Pura Batur nopo nga penyiwi (mononondig) raja-raja i kikuasa id Bali, om nogi Kahyangan Jagat. Id Pura Batur, tioyon (palace) nopo dii nga Dewi Danu i noroitan id suang do Lontar Usana Bali i nakadalin miagal id siriba:
Watas Kintamani nopo nga abaagi kumaa 48 desa i nulud tumanud pimato miagal id siriba:
Potensi podtuongisan id kinoyonon diti nopo nga' maya kopokitanan nuluhun di ogingo om olumis. Lobi kuang 2 bobog sinodu pamanahon mantad kakadayan Denpasar, lobi pointopot id kinoyonon di pinungaranan do Penelokan, i kosudong miampai ngaran dau id suang do boros Bali i mogoit rati kinoyonon montok mogintong-gintong. Iti nopo nga' iso kinoyonon di strategik kopio montok momurimon do winoun posorili id kinoyonon podtuongisan diti. Poinladsong o Penelokan id Kedisan, iso desa id watas Kintamani.
Mantad Penelokan, kaanu tokou mogintong do kopokitanan di olumis kopio. Piomungan do Nulu Batur om katayadan watu tongoitom miampai Torobong Batur i kibontuk wulan sabit kiwotik obulou id iso kaldera, i roiton do modtutuongis sabaagi kaldera di bobos olumis id pomogunan. Koumatan id Penelokan nga korungod no sabaagi kinoyonon podtuongisan, miagal do adapan om nogi restoran.
Mantad Penelokan, haro duo alternatif di milo tokou gunoon montok popotilombus pamanahan kumaa Kintamani. Koiso, milo tokou tumilombus ponong koibutan kumaa Desa Batur. Id desa diti, milo tokou tumombului id iso pura kahyangan jagat id Bali, Pura Batur. Id kotimpuunon, pura diti nopo nga' poinladsong id boogian kabaatan kotonobon Nulu Batu om pinoundaliu miampai do kinoundolihon do tulun desa kumaa boogian sokid.
Alternatif kumoduo nopo nga milo tokou lumintuhun kumaa longkod Desa Kedisan montok sumoborong do torobong kumaa ido desa otuo, Terunyan. Id Desa Terunyan diti, kaanu tokou mogintong do poradaban Bali kuno i roiton sabaagi do Bali Aga. Id desa diti, tulun-tulun di nangapatai nopo nga au lobongon, nga poilihon nopo id siriba do puun. Aiso kopio singud do rata-rata dii.
Kinoyonon
Objek Podtuongisan id Batur poinladsong id Desa Batur, Watas Kintamani Kabupaten Watas Tingkat II Bangli. Rabas do rahat nopo nga' kikolosuon do osogit maamaso timpu dangadau om osogit maamaso timpu totuong. Objek podtuongisan diti milo wayaan do sasakayon kimotor, tu' kinoyonon diti nopo nga' popioput do Kota Bangli om Singaraja. Om wayaan objek nopo nga' popioput do Objek Wisata id Batur miampai Objek Wisata Tampaksiring om Besakih.
Koumatan
Id objek wisata Kawasan Batur nopo nga pointounda o poundarangan korita, pangakanan, restoran, todopon, pagawasan, pondok tolipaun, om warung tiinumon om taakanon. Koumatan awan om tersedia sasakayon sumborong nogi nga' pinotounda.
Podtuongisan
Ogumu modtutuongis id Objek podtuongisan Kawasan Batur diti mantad labus pogun om nusantara. Timpu di bobos ogumu modtutuongis nopo nga' antakan wulan Magus, Milau, maamaso mamaramai Toun Wagu om nogi kowoowoyoon Toun Wagu. mancanegara dan nusantara. Miagal nogi maamaso tadau karamayan Galungan, Aidilfitri om Krismas, om nogi tombuluyon do tongotulun mantad kolunduan longkod toi ko' mantad labus pogun.
Kiulu nopo nga' iso kakadayan tokoro id siriba do watas Tuaran, Pantai Kotonobon Sabah, Malaysia. Kiulu diti nogi nga' otutunan sabaagi iso kinoyonon do tombuluyon id watas Tuaran tu' haro mogikaakawo kinoyonon do tumombului di kagayat ginawo miagal do aktiviti mimbangkar (water rafting activities. Sinodu nopo Kiulu mantad Kota Kinabalu nga' 47 kilometer, om jarak nopo Kiulu mantad Tuaran nga' 23 kilometer. Kiulu nopo diti nga' haro no mantad po era-kolonial om iso mukim id watas Tuaran (dondo nopo nga' nokoingkakat sabaagi watas koduo tokoro id watas Tuaran kalapas daerah tokoro Tamparuli, kakadayan utama di osomok).
Tumanud toud mogigion id Kiulu, ngaran Kiulu nopo nga' naanu mantad do poring tokoro di lohowon do Tulu ii sumuni id piras do bawang. Kiulu di pogulu po aiso ngaran spesifik, nga' gama do ogumu puun di sumuni id disan do bawang. Mantad dii, mogigion do hilo mumbal mingintong om mimpanau id kinoyonon dii om mamarait do Kitulu ii kirati do kinoyonon di haro puun do Tulu. Maid-laid, hogot Kitulu diti sinumimban do Kiulu om nosiliu sabagi ngaran rasmi do Pekan Kiulu.
Ginumu mogigion id Kiulu
Id siriba nopo nga' ginumu mogigion id posorili Kiulu antakan di toun 2010 tumanud tinimungan etnik, kinoyonon Pihak Berkuasa Tempatan om damung, Malaysia;
Ginumu mogigion tumanud tinimungan etnik, kinoyonon Pihak Berkuasa Tempatan om damung, Malaysia, 2010
Id siriba nopo nga' ginumu mogigion id posorili Kiulu ontok toun 2010 tumanud pamabakan koulunon miagal id siriba;
Kinoyonon Kagayat Tutumombului
Aktiviti mimbangkar id Sungai Kiulu nopo nga' pamagayat utama tutumombului ii orohian do kaagaan di osuhatan om santai. Sungai Kiulu noklasifikasi sabaagi Gred 1 gisom Gred 2 poposiliu do aktiviti di bobos kosudong montok taang kotimpuunon. Sinodu mimbangkar bobos tosdu nopo nga' 15 kilometer sokiro akawas o waig om 7 kilometer id kinawas waig di koubasan, ii maganu timpu 1 gisom 2 bobog. Syarikat Riverbug Traverse Tours Sdn Bhd nopo nga' pongondali aktiviti Kiulu White River Rafting. 
Zip Borneo  360 Of Adventure!
Zip Borneo  360 Of Adventure! nopo nga' iso kinoyonon The Adventure Centre (TAC) 
id siriba kendalian do syarikat Ability Expeditions miampai pisokodungan do Asia Ability. Kinoyonon Zip Borneo nopo nga' nowonsoi om noukab kumaa tutumombului antakan di Magus toun 2012, om pengarah urusan Zip Borneo dii nopo nga' i David Powell. Struktur kemudahan Zip Borneo ii nowonsoi do syarikat Fieldskills Adventures om pongurus syarikat dii nopo nga' i Saimon Amos. Zip Borneo Kiulu nopo nga' poingion id The Adventure Centre (TAC) ii miinsomok do disan Sungai Kiulu om maganu timpu lobi kurang 45 minit mantad Kota Kinabalu kumaa Zip Borneo Kiulu.
Aktiviti di potoundaon nopo nga' miagal do Zip-line, Wall climbing, High rope challenges, Abseiling om Archery. 
Suai ko' iri, syarikat dii nogi nga' papaharo aktiviti suai miagal do sumuang do talun (Jungle Trekking), projek kemasyarakatan (CSR), aktiviti teambuilding om suai-suai po. The Adventure Centre (TAC) nogi nga' iso kinoyonon strategik montok tutumombului montok monikmati kopokitanan di olumis om tongus di atamis. Kopokitanan id kinoyonon di poinfokus kumaa bawang di sondii om talun id posorili dau. Tutumombului unsubon do momonsoi slot timpu tempahan montok popouhan pongoturan timpu om popoindalan aktiviti Zip Borneo.
Id siriba nopo nga' slot mangampal montok Zip Borneo;
Longkod Rekreasi Tagal id Kampung Poturidong Kiulu nopo nga' goos do mogigion kampung miampai tapanai mantad Jabatan Perikanan Sabah. Totus mantad sistom Tagal toi ko' Bombon nakaanu mamagayat do rahi tutumombului montok mumbaya om mamaamain miampai sada id bawang dii. Suai ko' iri, Longkod Rekreasi Tagal Kampung Poturidong nogi nga' popotounda kinoyonon montok porkhemahan, perkelahan om walai tundorongon montok tutumombului di korikot. Tutumombului di kirahi montok papaharo aktiviti santai milo rumikot id Longkod Rekreasi diti miampai kadar bayaran di oshuatan.
Kondis Point Kiulu Sabah - Campsite and Picnic Centre
Kondis Point nopo nga' kinoyonon porkhemahan di otutunan kopio om longkod berkelah montok tulun ginumuan. Sinodu nopo nga' lobi kurang 1.5 bobog mantad longkod kkadayan Kota Kinabalu om maganu timpu 30 minit mantad kakadayan tuaran. Sokiro orohian ko berkhemah, berkelah toi ko' monikmati do tadau tosodu mantad kakadayan om magai timpu kikualiti id disan do bawang di otoronong maya monikmati posorili montok sangadau. Program-program di haro id Kondis Point nopo nga' miagal do berkhemah, rafting, berkelah, mangkaau, koposolimbahan koubasanan om tradisional,monsu bawang, minsingilo mogonsok taakanon koubasanan.
Mara Kara Hill and Eco Tourism Kampung Sinalapak - Hiking and Camping
Mara Kara & Eco Tourism Kampung Sinalapak nopo nga' iso kinoyonon ekotombuluyan labus kakadayan ii papaharo aktiviti rekreasi soliwan miagal do hiking, aktiviti waig om suai po. Kinoyonon diti nopo nga' otutunan kopio miampai aktiviti hiking montok tutumakad. Kinawas do Nulu Mara Kara nopo nga' 2,103 kaki om takadon nopo nga' nosorilian do flora om fauna solinaid pamanahon 9 kilometer kumaa Nulu Mara Kara kaanu manahak kababasan ginawo kumaa tutumakad ii hiking kumaa Mara Kara. Solinaid tindalanon hiking dii nopo nga' popokito do posorili di otomou, suai ko'iri, wayaan di kaaga do fizikal, mental om emosi tutumakad nogi nga' kaanu mamagayat kumaa di orohian do aktiviti rekreasi. Kinoyonon diti nogi nga' kosudong montok popotounda do tumakad Nulu Kinabalu tu' kaanu moniis kagarasan do tutumakad.
Monikid kosuabon tadau Mirod, 
'Tomu' (badi poingukab koubasanan) pohoroon id pekan Kiulu. Id tomu diti, taakanon rahat, tiinumon koubasanan, tinunturu om kakamot-kakamot suai mantad Kiulu om kinoyonon posorili bolion om pobolion.
Kiulu nopo nga iso kinoyonon id Sabah, Malaysia, i mongobi idDewan Undangan Damung Sabah. Kinoyonon nopo diti nga nonuan gama kumaa popoguli iso puruan kumaa Dewan Undangan id sahau sistom undi nakalantoi undi togumu.
nopo diti nga haro watas mKiulu, Malangang, Togop, Kelawat, Bongol, Simpangan, Taginambur, Pukak, Mantob, Pahu, Tiong Simpodon, Poring, Tomis , Lokos dan Tudan .
Nawayaan mongongobi
Piatus tumanud tinaru (2018)
Tumanud pilihan raya damung Sabah 2018, ginumuan minomili DUN nopo diti nga tulun sandad Sabah okon Silam
Ginumu tulun minomili tumanud tinaru (2018)
Tumanud warta i nokuan id 13 Mikat 2016,boogian pilihan raya damung nopo nga nabaagi kumaa 15 longkod pongundian
1.Sukuon nopo diti nga natakrif id template toi ko' pangantaban suai i winonsoi,mantad dii id timpu diti,milo okito id mod sukuon nopo
2.Sukuon nopo diti nga natakrif id template toi ko' pangantaban suai i winonsoi,mantad dii id timpu diti,milo okito id mod sukuon nopo
Kodai Naraoka ( , Naraoka Kdai, nosusu ontok 30 Mahas 2001) nopo nga maamamain badminton Jepun id siriba do NTT East. Nosusu id Aomori, mimpuun isio mamain badminton ontok di 5 nogi o toun gama rahung mantad tapa dau. Nakalantoi isio do midol piok id 2023 World Championships.
Id suang gama junior disio, nakalantoi i Naraoka do midol piok id World Junior Championships ontok 2018, id nombo pogulu diti nakaanu isio midol luyang ontok 2017. Minongobi isido pogun dau om monongkiala id 2018 Summer Youth Olympics hilo Buenos Aires, Argentina, om nakaanu isio midol luyang id suang ababayan mintootoisoi kusai om ababayan tinimungan mirolot.
Koibutan
Koibutan toi lohowon nogi sabaagi rahat, nopo nga iso ponokotuduk id suang do kompas. Koibutan nopo nga misulak do ponong Kaabatan. Tumanud do koubasanan tulun id ponong Katanaban, Koibutan nopo nga ponokotuduk kopio tu kaanu papatalang ponokotuduk suai. Gama no dii, panakatanda Koibutan tanda'on miampai tanak pana.
Etimologi
Boros koibutan naanu mantad boros Sanskrit uttara i kikorotian do ponong sokid toi ko' kinoyonon di loobi akawas.
Koibutan Amerika
Koibutan Amerika nopo nga iso bonua id Hemisfera Koibutan om Kotonobon Pomogunan. Amerika Koibutan nogi nga asaru boroson sabaagi iso bonua kondii it katanid mantad do Kabaatan Amerika. Pialatan montok goduduo bonua nopo diti nga id Panama.
Imej satelit benua Amerika Selatan
Id gana nawayaan, notumbayaan do ii Christopher Columbus nopo nga tulun ii nokoruba do bonua Amerika. Id timpu di laid, puru-puru di monginrahat (pelayar) nopo nga otumbayaan do pomogunan nopo nga arantai gisom kodung koongoi id pompod pomogunan nga aratu. Kinorubahan do bonua Amerika nakaanu monimban kotumbayaan dilo.
Koisaan Kolidasan Sompomogunan
Koisaan Kolidasan Sompomogunan nopo nga iso agensi United Nations it kitonggungan montok popoindalan do ponoriukan om monolibamban do kobolikahangan di kaanu mogowit koligaganan kumaa kolidasan tongoulun id sompomogunan. Koinanan diti nokoingkakat id toun 1948, 7 Ngiop.
Koisaan Pibatasan Koibutan Atlantik
Koisaan Pibatasan Koibutan Atlantik nopo nga koisaan do Katantaraan mantad 28 pogun Eropah om 2 Pogun mantad Koibutan Amerika. Koisaan diti popoindalan do Pibatasan Koibutan Atlantik it tinandatunturu id toun 1949, 4 Ngiop.
Koisaan diti papasarabak do sisitem koumoligan kolektif. Mantad dii, kaanu oo puru pogun monguhup pogun suai di asangod. Koinonon operasi induk koisaan diti nopo nga id Haren, Brussels, Belgium. Nga, markas Operasi Komando dau nopo pongion id Mons, Belgium.
Mantad di kinoingkakatan do koisaan diti, mininsawat oo ginumu puru mantad id 12 pogun moi 30 pogun.
Id tadauwulan 4 Gomot 1947, Pibatasan Dunkirk tinandatunturu miampai pogun Perancis om United Kingdom sabaagi batos koisaan sokikiro do mogowit kagu oo Jerman toi ko Koisaan Soviet do sangod ahapas Sangod Sompomogunan Ko-2. Id toun 1948, koisaan diti nakalaab mantad kinosuangan do pogun Benelux, id bontuk Koisaan Kotonobon toi ko otutunan nogi sabaagi Tinan Koisaan Brussel, winorun maya Pibatasan Brussels. Pitimbungakan kokomoi kopoingkakatan koisaan katantaraan popohompit do pogun mantad boogian Amerika Utara, mantad dii, nakasaga ngai om natandatunturu nogi oo Koisaan Pibatasan Koibutan id 4 Ngiop 1949. Pogun-pogun di poinghompit nopo nga pogun mantad id Koisaan Kotonobon miampai Mirika Sompuu, Kanada, Portugol, Itali, Norway, Denmark om Iceland. Paranan koisaan diti okito oo kinoposian mamaaso Sangod Korea.
Koisaan Pogun-pogun Asia Kaabatan-Kosilaon
Koisaan Pogun-pogun Asia Kaabatan-Kosilaon toi ko ASEAN nopo nga koisaan di popohompir do 10 pogun id Asia Kaabatan-Kosilaon, montok mongunsub pogisosokodungan id aspek kobodian, politik, ka'amanan, katantaraan, ponudukan om sosio-koubasanan mantad pogun-pogun puru.
Koisaan Pogun-pogun Natural
Koisaan Pogun-pogun Natural toi ko NAM nopo nga iso organisasi sompomogunan miampai 120 pogun puru it au tumanud id iso-iso blok kuasa.
Koisaan Ponudukan, Simbakuro om Koubasanan PBB
Koisaan Ponudukan, Simbakuro om Koubasanan Kotinanan Pogun Poinsompuru nopo nga soira ponibaon nga osiliu UNESCO, iso agensi do Kotinanan Pogun Poinsompuru ii notoodo ontok toun 1945. Tudu nopo nga montok manakadai kumaa do kopiuludan om koumoligan do mompromosi pisokodungan antarabangsa maya gana do ponudukan , simbakuro om koubasanan.
Koisaan Soviet, ointutunan maya rasmi sabaagi Koisaan Republik Sosialis Soviet nopo nga iso pogun sosialis pisompuruan id Eurasia Koibutan i haro mantad toun 1922 gisom 1991. Ii nopo nga iso pogun koisaan di mogisusuai Republik Soviet kabansaan id ngaran tomod, ii nopo nga iso pogun iso simpung (gisom toun 1990) i pinorinta' do Simpung Komunis, Miampai Moscow sabaagi longkod pogun dau id suang republik bobos agayo dau, RSPS Rusia. Longkod-longkod kakadayan apangkal dau di suai nopo nga Leningrad, Kiev, Minsk, Tashkent, Alma-Ata om Novosibirsk. Ii nopo nga pogun di bobos agayo id pomogunan tumanud do linaab soribau dau, i poinwalad lobi do 10,000 kilometer (6,200 wt) mantad kosilahon kumaa kotonobon i kawaya do 11 zon timpu om lobi 7,200 kilometer (4,500 wt) mantad koibutan kumaa kabaatan.
Ngaran diti nopo nga mantad do asas pomuruanan i pinaharo ontok kotimpuun o pomorintaan diti i popohompit do piipiro majlis-majlis perwakilan toi ko' sovyet (boros Rusia:  - kikomoyon do "pitimungan", "majlis").
Kinorotuon Empayar Rusia ontok Gomot 1917, ponokotanda' do titik kinotimpuunon Koisaan Republik Sosialis Soviet. Revolusi diti pinoimbulai do tulun Petrograd (dinondo lohowon do Leningrad) i tuminungag do sumaap regim Tsar di araat om tuminilombus yolo do sumaap gisom no tuminuhu takhta i Tsar Nikolai II. Soira nahaba o karajaan dau, naanu o kuasa' dau do perwakilan pilihan rakyat Duma, i minombontuk iso karajaan daamot. Sundung ingkaa ontok Milau 1917, pinaratu o karajaan diti do tinimungan Bolshevik, id siriba pomuruanan di Vladimir I. Lenin. Nakalantoi o tinimungan Bolshevik (i momolohou yolo do komunis ontok 1918) do minangala' Bolshevik kalapas do sangod tobpinai i pointilombus solinaid do tolu toun (1918-21). Minaganu yolo do kuasa' maya rasmi ontok Momuhau 1922 om minonuridong Koisaan Republik Sosialis Soviet (Koisaan Soviet), i papahanggum do koinsanai wilayah jajahan bagas do Empayar Rusia. Minanalob o karajaan wagu diti do oinsanan organisasi komisiwal om popohimagon pomorintaan iso simpung one-party rule, hinonggo manamong o karajaan longkod oinsanan aspek komisiwal, kobodian, sosial, om koubasanan tulun ginumuan dau. Lenin, sabaagi luguan simpung Komunis, pinoingkakat sabaagi pomorinta' kumoiso id pogun dii.
Kalapas kinapatayon di Lenin ontok 1924, nosowoli isio di Joseph Stalin. Stalin nopo nga songulun di lobi araat mantad di Lenn om minononsog isio do pengindustrian om nogi pomutanaman maya kolektif di agayo id pogun diti. Suai ko' mantad dii, ogumu syarikat swasta om kinoyonon pomutanaman sinaladan do karajaan dau. Sabap no diti poimpasi o tulun ginumuan dau id suang koinggoritan. Boriong-riong o tulun dau di pinatai, ginakom toi ko' pinologos do nowingkat. Suai ko' ii, minamatai nogi isio do tongosusumaap karajaan. Mantad dii nointutunan o era pomorintaan dau sabaagi the Great Terror. Sundung ingkaa, nakalantoi o polisi Stalin om nokoburu o wilayah-wilayah Soviet, sundung do koburuon nopo nga lobi kumaa do industri tawagat om soudor, om okon ko' tumanud do kosionuon momoomoguno. Otumbayaan i Stalin do koburuon kobodian di asarok nopo nga oponsol montok kotilombuson koposion Koisaan Soviet.
Era pasca-sangod pinopokito do Koisaan Soviet di minonimban koiyanan militari dau id Eropah Kosilahon kumaa dominasi komisiwal om kobodian, hinonggo pinoingkawas o regim-regim pro-komunis id siriba pongintangan do Moscow sabaagi pomorinta'. Suai ko' ii, minggoos o karajaan komunis Soviet montok papalaab talad dau kumaa pogun-pogun labus kaampai no pogun sombol dau miagal do Finland om Afghanistan. Nokotorimo iti do reaksi negatif mantad pogun-pogun kotonobon, om nokoimbulai o sangod di lohowon do Sangod Osogit. Ontok timpu dii nogi, sumontob i Stalin do momonsoi kawagu kobodian Soviet i nopiang sabap no do sangod, daamot do popotilombus polisi laid dau ii nopo nga popoingkakat industri tawagat om soudor, om nogi mamaraat do tongosusumaap om manahub do tunud asasi tulun.
Kalapas kinapatayon di Stalin ontok 1953, mogot-logot i Nikita Khrushchev suminiliu do luguan Soviet i dominan. Minumbal isio minogowit do pisuayan miampai monimbar karalano' pomorintaan Stalin di popotosol do korongitan om karaatan. Sundung ingkaa, pinotilombus dau o polisi labus kiwoyo do konfrontasi kumaa pogun Kotonobon. Era dau nointutunan sabaagi pigusaan sanjata nuklear om tumongkop do angkasa lepas. Sundung ingkaa, kohompitan dau id suang krisis pinulu berpandu Cuba, i osomok no do popoimbulai sangod nuklear, nosiliu do tadon kinorotuon dau sabaagi luguan simpung om luguan pogun ontok 1964. Monowoli di Kruschev nopo nga i Leonid Brezhnev i minonilombus polisi dau ii nopo nga dtente miampai pogun Kotonobon om ponumpuan kumaa perindustrian awagat om soudor.
Id siriba parlambagaan pogun, Simpung Komunis Koisaan Soviet (CPSU) no i pasagaan do manamong jentera karajaan om momonsoi kootuson kokomoi do kobodian om ahal tulun ginumuan. Monokodung o CPSU do ideologi Marxisme-Leninisme om mindalan tumanud prinsip demokratik sentralisme. Organisasi apangkal do CPSU nopo nga: Politburo, kotinanan karajaan agung; Sekretariat, tutumamong birokrasi simpung; om Jawatankuasa Longkod (Central Committee), forum i moboros kokomoi do polisi simpung. Ontok 1987, surupu CPSU nokodimpot do lobi 19 riong tulun (9.7 piatus mogigion nosukod ontok toun 1987), kogumuan kusai mantad tinimungan profesional. Soginumu agayo surupu simpung mongigit do jawatan toponsol id agensi-agensi karajaan id pointongkop do koisaan diti.
Milo boroson do karajaan nopo nga sabaagi boneka simpung CPSU om popoindalan ngaangawi i pinolulus do simpung diti kaampai no ahal-ahal di mionit do kobodian, kotinoligan saralom om isu-isu sosial. Ontok 1988, nosimbanan o Parlambagaan montok papaharo kotinanan wagu i lohowon do "Congress of People's Duties", kotinanan legislatif om eksekutif takawas; i haro 2,250 "deputies", hinonggo 87 piatus nopo nga surupu toi ko' calun surupu CPSU.
Koisaan Tuglas (Finnish: Tuglas-Seura, Estonian: Tuglase Selts) inopo nga iso koisaan Friendship au poingimpou keuntungan id Finland i kitudu popogirt=ot piromutan koubsanan id pialatan momogun Finland om Estonia. Koisaan nopo diti nga kiwaa walu cawangan kinoyonon id Oulu, Lappeenranta, Lahti, Kotka, Hmeenlinna, Hyvink, Turku om Kuopio. Papaanjul ii mogikaakawwo syarahan koubasanan, kotombuluyan id tinimungan om nogi kursus boros Finland om Estonia montok momogun mantad koduo-duo pogun.
Poinlongkod o kalab diti id Suvilahti, Helsinki om Luguan Pegawai Eksekutif (CEO) nopo nga i Jaana Vasama om Ponorikohon Lembaga nopo nga i Kirsti Narinen.
Ababayan bobos ointutunan nopo di pinaanjul do Koisaan Tuglas nga Martin Market, i pohoroon ontok kolimpupuson Milau monikid toun.
Puru nopo nga kiikiro 3,000.
Ngaran nopo koisaan diti nga naanu mantad ngaran monunuat om pengkritik Estonia Friedebert Tuglas. 
Tinuridong o Koisaan Tuglas ontok 3 Mikat 1982.
Gama do Singing Revolution, gumumu o puru koisaan diti.
Minapalabus o koisaan diti iso majalah keahlian kingaran Elo, i polobuson inlimo sontoun. Nakalabus o majalah diti mantad toun 2009. Pogulu dii, ointutunan o majalah diti sabaagi Tuglas Society, i nakalabus mantad po di toun 1991. Kalab nopo diti nga poinlongkod id Suvilahti, Helsinki. 
Kolej Noos Palestin nopo nga kolej universiti id Palestin i maya kotoinaan om kousinan berafiliasi miampai Komontirian Kolidasan Palestin. Program akademik nopo dau nga id siriba pongintangan do Komontirian Ponudukan Takawasa Palestin. Noturidong kumoinsan o kolej diti ontok toun 1976 miampai ngaran "Sikul Noos" pogulu sinombanan o ngaran dau kumaa Kolej Noos Palestin ontok toun 1994 kalapas koponuridangan do Puru Kikuasa Nasional Palestin.
Kolej Teknikal Palestin nopo nga kolej id Deir El-Balah, Gaza Strip, Palestin. Kolej nopo diti nga manahak program ijazah sarjana muda om diploma bersekutu duo toun id suang ponudukan teknikal id taang pasca pintangaan, om nogi ababayan montok mogisuusuai tinimungan ontokon maya ponudukan mitilombus. Naanu o ponoriukan i pinoindalan do profesor kolej diti lobi 10,000.
Ii nopo nga kolej kolunduan i noturidong ontok toun 1993. Baino, kiaa lobi 1800 mokikinobos i monginobos id kolej diti id suang 20 program diploma om 8 program B.Sc. Kampus tagayo nopo do kolej diti nga poinladsong id Deir El-Balah. Kampus cawangan nopo nga hilo id koibutan Kakadayan Gaza. Ontok toun akademik 2015/2016,kiwaa kiikiro 200 kukumalaja poimponuu timpu hilo PTC id nombo 120 nopo mantad dii nga staf akademik.
Popoindalan nogi o universiti diti do projek Erasmus+ i sakadayon do Koisaan Eropah id suang pnludaan reka bontuk bangkad 3D, miampai Jordanian University of Science and Technology; Dr. Derar Eleyan nopo nga sabaagi monunuhu (pengarah) montok boogian Kolej Teknikal Palestin id suang projek diti.
Ontok koimpuunon 2023, minopoturundus o mokikinobos id universiti diti do kimpin kopurimanan i sinokodung do fakulti kokomoi koligaganan migrasi bot miampai pogoduhan, ii ointutunan id pialatan komulakan Gaza i kumaus sabab kaantakan kobodian gama panalaban. Ontok kolimpupuson toun dii, gunoon universiti diti sabaagi kinoyonon pongumoligan montok mogigion Palestin i pinoundaliu hiza ponugkuan Israel kumaa Semenanjung Gaza; naraag bangunan dau gama serangan do soudor Israel. Ontok Gumas 2024, minanahak o universiti diti kopoilaan maya Facebook do popoindalan yolo pinsingalaan tosodu montok mokikinobos ontok wulan sumusuhut momoguno platform Moodle, kalapas sontoun notutupan gama Gaza genocide.
Alumni ointutunan nopo mantad kolej diti kohompit no i Shadi Alzaqzouq.
Sikul Menengah Teknik Keningau toi ko' noilaan sabaagi do Kolej Vokasional Keningau Sabah timpu babaino nopo nga iso sikul institusi ponginabasan id siriba do Kapanaladan Pendidikan Malaysia i pointuridong id Beg Berkunci No.4, 89009 Keningau Sabah.
Ontok toun 2013, Sikul Menengah Teknik Keningau nopo nga noinsanangan om nosili kumaa Kolej Vokasional Keningau, Kolej Vokasional Keningau nopo dii nga iso institusi kitauliah i poposili do ogumu tinungkusan nakalantoi om kirahi' miala.
Kolej do Waterford Montok Ponudukan Potilombus
Kolej Waterford Montok Ponudukan Potilombus (WCFE), pogulu diti lohowon sabaagi Institut Longkod Teknikal (CTI), nopo nga iso institut Post Leaving Certificate di poinwiliu id Parnell St., Waterford city. Notuwou ilo di toun1906 om minaanandak kinoulitan kohatus di toun 2005.
Papaharo insititut diti do kursus do timpu di poinggonop om totuong montok tangaanak di minaganu post Leaving Certificate id gana do pongindopuan, industri om koinusan. Ontok toun 2018, norijisto 842 mokiikinobos timpu poinggonop om 300 mokiikinobos dangadau om totuong di saparu no timpu. 
Kolibambang nopo nga iso kawo songongi tumulud mantad order Lepidoptera, miagal do kolibobog. Kogumuan do kolibambang nopo nga kitalad di ababang om kagayat. Miagal do songongi holometabolisme suai, pamanahon koposion montok kolibambang nopo nga haro apat boogian, tontolu, larva, pupa om nakagayo. Kogumuan spesies nopo nga diurnal (poimposik antakan dangadau).
Kolibambang diti nopo nga kikawo miagal do kolibambang sejati (superfamili Papilionoidea), skipper (superfamili Hesperioidea) om kolibambang rerama (superfamili Hedyloidea). Toinsanan tinimungan suai id suang do Lepidoptera lohowon sabaagi kolibobog. Fosil kolibambang di bobos osopung nopo nga naanu mantad pintangaan timpu Eosen, lobi kuang 4050 riong toun di pogulu po.
Pamanahon koposion
Kupu-kupu sedang mengawan
Kopokitanan turos do kolibambang miampai sinodu di osomok
Ogumu tulun otumbayaan do ninaru koposion montok kolibambang nopo nga oniba. I otopot nopo, kolibambang di nosukod nopo nga kaanu masi gisom sominggu toi ko korikot sontoun tumanud do spesies dau. Kogumuan do spesies nopo nga kawaya do taang larva di alaid, om kaanu sumiliu do dorman maamaso taang pupa toi ko' tontolu moi do kaanu manalib do timpu tosogit.
Kolibambang nopo nga mogontolu insan no toi ko' inggumu monikid toun. Ginumu sakag montok sontoun nopo nga mogisuusuai gama do rahung iklim, hinonggo kolibambang i poingion id kinoyonon tropika kaanu mogontolu lobi ko' insan sontoun.
Tontolu
Tontolu kolibambang Ariadne merione
Tontolu kolibambang nopo nga umilogon maya do kulit di kirabung okodou, lohowon sabaagi korion o nosompon do lilin di mongumolig tontolu dii do osidangan, pogulu gumayo o larva di., Monikid tontolu nopo nga kiwaa luang kibontuk corong di aalus id iso dompok, lohowon sabaagi do mikropil i kitudu montok poposuang do sperma montok monsenyawa do tontolu. Misuai saiz montok monikid tontolu, nga tooinsanan tontolu kolibambang nopo nga kibontuk sfera toi ko' oval.
Posokoton o tontolu kolibambang id roun momoguno do kakamot poposokot khas di oruhai do kumodou. Soira kokodou, kakamot dii nopo nga kumukus om poinsuai-suai o bontuk tontolu. Ouhan do mogintong o poposokot diti tu kibontuk do moniskut i poinsorili do tapak monikid tontolu. Kaasil nogi o poposokot diti mantad pupa montok mongogos do seta-seta kremaster. Poposokot diti nopo nga okodou kopio gisom lapik do sutera di poposokot do seta-seta nopo nga amu milo lungkabon.
Tontolu do kolibambang diti nopo nga koubasan no posokoton id sawat do susumuli. Monikid spesis kolibambang nopo nga kiwaa julat susumuni iyonon do poinsoosondii, hali pia iso spesies toi ko' ogumu spesies.
Taang do tontolu dii nopo nga solinaid piipiro minggu montok kogumuan do kolibambang, nga tontolu di posoliwanon mintiruhai do timpu tosogit, lobi-lobi no id kinoyonon miampai iklim osuhatan, nuru do kawaya do taang diapaus (mundorong) om aansa soira timpu mongusak. Haro piipiro spesies kolibambang suai di milo mogontolu id timpu mongusak moi do aansa o tontolu di maamaso timpu talasu.
Tadtaru
Tadtaru Junonia coenia.
Larva kolibambang, toi ko' tadtaru, mangakan do roun susumuni om magawi do toinsanan timpu sabaagi tadtaru montok mogihum taakanon. Kogumuan do tadtaru nopo nga maun, nga haro nogi piipiro spesies miagal do Spalgis epius om Liphyra brassolis i mangakan do songongi.
Piipiro larva, lobi-lobi po id suang do tinimungan Lycaenidae, haro pionitan kesalingan miampai kilau. Miromut o tadtaru miampai kilau momoguno do gogor i pioputon maya do substrat miampai poposoliwan do isyarat kimia. Umoligan do kilau o larva diti; sabaagi pomoguli, uhupan do larva o kilau diti montok monimung do paha'.
Gumayo o tadtaru maya do piipiro taang i lohowon sabaagi do instar. Id kolimpupuson do monikid instar, kawaya o larva do iso proses i komoyon do apolisis, hinonggo kulit ari, iso lapik soliwan di okodou i nowonsoi mantad do pilangatan do kitin om protein pointantu, posoliwanon mantad epidermis di olomok id siriba, om ogumu o epidermis mombontuk do kulit ari wagu id siriba. Id monikid kolimpupuson do instar, sumowoli kulit o larva, om kulit wagu nopo nga sumuni om kumodou miampai papaasil pigmen maya iso proses di osiau. Proses sumowoli do kulit diti nopo nga maganu timpu gisom piipiro tadau. Wotik talad do kolibambang nogi nga sumuni id boogian do tinan tadtaru maamaso id koompokon do instar.
Tadtaru do kolibambang nopo nga haro tolu pasang gakod kakal id segmen toraks om au kolobi do onom pasang prokaki i sumuni id boogian do segmen abdomen. Id prokaki diti nopo nga' kiwaa gegelang cangkuk aalus i roitan do krusye i monguhup do tadtaru montok mongonggom do substrat.
Piipiro tadtaru nogi nga kaanu do popokombung soboogian do tulu dau moi do kaagal-agal do tulanut sabaagi iso laang pongumolig. Haro nogi i kimato palsu moi do lobi kibagas. Piipiro tadtaru nogi nga kistruktur poimbida i komoyon do osmeterium montok poposombut do roromu kimia di outong montok laang pongumoligan nogi.
Susumuni ponokowalai nogi nga koubasan no kiwaa roromu toksik id suai i kaanu do pisuayon do tadtaru montok poopion gisom taang nosukod moi do au opoto akanon do tombolog toi ko' tayam mangangakan di suai. Au opoto di nopo nga pokitonon id suang do wotik-wotik koligaganan miagal do aragang, orin, oitom toi ko' opurak, id suang do kowoowoyoon di roitan sabaagi do aposematisme. Roromu-roromu kitoksik diti nopo nga gunoon montok mongumolig do susumuni mantad akanon do songongi. Sundung pia miagal di, kalantoi kasari o songongi do momoguno o toksin-toksin dii montok komandirian dau sondii. "Pialaan sanjata" diti pinopoimbulai do evolusi miampai songongi om susumuni ponokowalai.
Ponginlaaban do talad
Cakera talad instar kotohuri, Junonia coenia
Pongimuayan talad kolibambang
Talad toi ko' tanak talad nopo nga au okito id soliwan do larva, nga soira ayakon o larva, okito o cakera talad di aalus om gumayo id segmen koduo om kotolu id kinoyonon so spirakel i okito id segmen abdomen. Cakera talad diti gumayo miampai do trakea id poingompus do tapak talad, om nosorilian do membran peripodial di onipis om pointaid in epidermis labus do larva miamai duktus di aalus. 
Cakera do talad nopo nga okoro kopio gisom instar larva di kolimpupuson, soira gumayo miampai osikap, trakea di mirapang mantad tapak do talad nopo nga monogulu do poninanan tuhat talad, om tumimpuun no do sumuni o wotik-wotik i kipionitan do piipiro tanda kinoyonon do talad.
Maamaso timpu pupa, sansagan do sumoliwan o talad mantad epidermis maya do panatalan mantad hemolimfa. Hali pia id kotimpuunon nopo nga oropupu, soira sumoliwan o pupa mantad kulit ari larva, talad di nopo nga poinsokot id kulit ari soliwan do pupa. Id timpu piipiro jam, talad di mombontuk do kulit ari di okodou kopio om poingkogos id tinan moi do kaanu o pupa do igitan miampai au momorumbak do talad.
Pupa
Kepompong kolibambang
Soira osukod o tadtaru, kaasil o hormon protorasikotropik (PTTH) i sumoliwan mantad tutok montok monimpuun do proses pompupaan. Maamaso diti, tumingkod o pupa do makan om tumimpuun no mogihum do kinoyonon di kosudong montok sumimban kumaa pupa, koubasan id siriba do roun.
Sumimban o larva diti kumaa pupa miampai poingantung id substrat om monowoli do kulit montok timpu di kotohuri no. Mantad kepompong, tadtaru diti poposoliwan do enzim-enzim i "mencerna" somok toinsanan do tinan dau sumiliu do kakamot di opilit, suai ko sel-sel toponsol montok mombontuk tinan kolibambang om neuron-neuron i popoopi do koinganan sabaagi do tadtaru. Koubasan nopo, kepompong nopo nga au kaanu do momogura, nga sasatanga spesies nopo nga kaanu popogura do segmen-segmen abdomen dau toi ko' monguni montok poporosi do mangangakan.
Kosimbanon do pupa kumaa kolibambang nopo nga maya do proses metamorfosis. Montok monimban do bontuk talad tokoro i okito mantad labus do pupa kumaa talad di tagayo i kosudong montok tumulud, nuru o pupa do kawaya proses mitosis miampai monosop nutrien di ogumu. Sokiro uulon o iso talad mantad kotimpuunon, tolu talad di noolu nopo nga sumuni miampai lobi tagayo. Id suang do pupa, talad nopo nga mombontuk struktur di lobi oinsok mantad tompok gisom guas, om linopi mantad tompok proksimal gisom do distal soira sumuni, moi do kaanu ukaban miampai lobi osikap gisom osukod. Rontob-rontob di okito id wotik kiwotik nopo nga gama do kosimbanan id suang do ekspresi pangantak-pangantak transkripsi pointantu id taang kotimpuunon do pupa.
Nosukod (imago)
Taang imago nopo nga taang nosukod do songongi montok maganak. Kolibambang di nosukod nopo nga kiwaa apat talad i nolopikan do sisi-sisi di aalus. Talad gulu om talad dohuri nopo nga amu mioput moi do kaanu o kolibambang do tumulud miampai olumis. Kiwaa onom gakod do kolibambang nosukod, nga montok spesies-spesies Nymphalidae, gakod gulu nopo nga okoro kopio. Soira kalabus mantad kepompong, au tumulud o kolibambang gisom oukab o talad dau. Kolibambang di wagu kosoliwan nopo nga nuru maganu timpu montok mongungkalad do talad dau miampai poposidang do talad, mantad timpu sonjaam toi ko' piipiro bobog lianid; antakan diti, pointalang kopio yolo kumaa do mangangakan.
Kogumuan do kolibambang nopo nga poposoliwan do bendalir pamawarana nokolobi soira kosoliwan mantad kepomping. Bendalir nopo di nga opurak, agarang toi ko' orin.
Morfologi labus
Boogian-boogian tinan do kolibambang
Kolibambang di nosukod nopo nga haro apat talad, iri nopo nga talad gulu om talad dohuri id monikid disan do gibang om wanan. Tinan do kolibambang nogi diti nga abaagi kumaa tolu segmen i otutunan sabaagi do tulu, toraks om abdomen. Tulu do kolibambang nopo nga ogonop miampai sapasang sesungut, sapasang mato majmuk om iso probosis (belalai).
Kolibambang nopo nga kiwaa sapasang sesungut, sapasang mato majmuk, om songuas probosis
Sisi
Talad nopo do kolibambang nopo nga kisisi. Pamawaranaan do talad kolibambang diti nopo nga aasil mantad sisi di aalus. Sisi-sisi diti nopo nga kipigmen melanin i manahak do wotik oitom om pisangadan, nga wotik obulou, otomou, aragang om suai-suai nopo nga okon ko' nakaasil mantad pigmen, nga mantad mikrostruktur sisi di. Pamawaranaan do struktur diti nogi nga gama do panasadan binabang miampai koheren maya do kowoowoyoon sisi di hablur fotonik. Sisi diti nopo nga poinsokot id talad miampai oluau om ouhan do oidu miampai au moninduol do kolibambang.
Kogumuan do kolibambang nosukod nopo nga popokito do polimorfisme, i kirati do poposiko kosimbanan kumaa kopokitanan, gama do sidtana', timpu om suai-suai po. Suai ko' iri, kogumuan spesies tondu nopo nga koimbulai id mogikaakawo upa, koubasan nopo nga id bontuk mimetik. Dimorfisme seks id suang do pamawaranaan om turos nopo nga ahal di koubasan montok kolibambang. Suai ko' iri, kogumuan do spesies nogi nga popokito do dimorfisme seks id suang do wotik milopootulon ultraungu hali pia miagal kokitanan id mato do tongotulun. Kogumuan do kolibambang nopo nga haro sistom papatantu do dusai (gender) ZW hinonggo tondu nopo nga kijantina heterogamet (ZW) om i tontoluhan nopo nga homogamet (ZZ).
Kosuusuayon genetik miagal doginandromorfi nogi nga awayaan id piipiro timpu. Iti nopo nga gama do orolihan do bakteria Wolbachia o kolibambang. Iti nopo nga kaanu monimban kolibambang tontoluhan kumaa kolibambang tondu toi ko' pamatayan do tontoluhan miampai pilion id taang do tontolu. .
Kopiagalan
Kolibambang Heliconius mantad kinoyonon tropika Kotonobon Hemisfera nopo nga poomitanan montok impohon kemimikan Mller.
Kolibambang nopo nga insaru popokito do kowoowoyoon Kopiagalan Bates om Kopiagalan Mller. Kopiagalan Bates nopo nga momit do spesies suai montok mokiumolig mantad iso kowoowoyoon di aiso id dau, roitan do aposematisme. Miagal poomitanan, kolibambang Papilio polytes tondu mantad India milo mimbulai miampai momit do piipiro kolibambang genus Atrophaneura i au milo akanon do songongi. Kopiagalan Muller nopo nga soira spesies aposematik borevolusi moi do kopiagal miampai diolo sondii, montok nogi popoingkuri kadar persampelan mangangakan, miagal do kolibambang Heliconius mantad benua Amerika.
Piipiro spesies nopo nga haro worok id talad i lohowon sabaagi do worok mato; kowoowoyoon diti nopo nga kifungsi sabaagi autopopiagal toi ko' komunikasi intraspesies miagal do mamagayat tambalut montok mengawan. Hali pia miagal di, fungsi worok mato kolibambang nopo nga haro timpu di au milo ilo'on kopio, om iri nopo kanto nga sabaagi do anomali evolusi i kipionitan do keanjalan nisbi gen-gen i mengekodkan do worok-worok dii.
Polifenisme kitimpu
Kogumuan do kolibambang tropika nopo nga kiupa poinsondii tumanud do timpu. Fenomena nopo diti nga roitan sabaagi do polifenisme kitimpu om upa nopo kolibambang diti nopo nga abaagi kumaa upa magadau om upa rumasam. Rahung timpu diti kumaa ekspresi genetik wotik nopo nga kakal po soriukon. Pengubahsuaian pongusapan hormon ekdison montok mongumbal soriuk pinopokito do milo manamong o keselanjaran ekspresi variasi montok upa timpu rumasam om nogi magadau. Upa timpu magadau nopo nga koubasan no lobi apagon, gisom haro kotumbayaan do koumoligan i patahakon nopo nga iso adaptasi. Haro i popokito wotik di lobi otuong i koubasan no id timpu rumasan, om iti nopo nga' popoimbulai do termokawalatur i kaanu popoingkawas do kabaalan monosop do binabang mantad tadau. 
Bicyclus anynana nopo nga iso spesies kolibambang i popokito do polifenisme kitimpu di okito kopio. Kolibambang i endemik id Afrika diti nopo nga haro duo upa fenotip misuai i sumimban tumanud do timpu. Bontuk timpu rumasan nopo nga haro worok mato ventral i agayo om okito kopio, om id timpu magadau nopo nga haro worok mato ventral di aalus toi ko' aiso. Larva i gumayo id iklim di talasu om asagub nopo nga osukod id timpu do rumasan, om i gumayo id koundolihon timpu rumasan kumaa magadau, soira ononos o suhu, nopo nga osukod maamaso timpu magadau. Polifenisme diti nopo nga oponsol montok poposudong do B. anynana. Maamaso timpu magadau, worok mato i okito kopio nopo nga mongimbulai do kepincangan tu' lobi ouhan o B. anynana diti miamung miampai susumuni miampai aiso worok mato. Soira aiso worok mato id timpu rumasan, ouhan o kolibambang diti do lumisok id sakot, om kaanu mongingkuri do risiko okito tu haro susumuni lisokon. Mantad di, worok mato oponsol kopio montok B. anynana mogidu mantad mangangakan.
Kowoowoyoon
Bontuk sesungut Lepidoptera di C. T. Bingham (1905)
Vanessa kershawi monosop do tusak
Paha' tusak mantad tusak nopo nga toud takanon montok kolibambang. Kaanu nogi taakanon o kolibambang diti mantad debunga, sap puun, tua-ua napasa, tai, daging napasa om roromu mineral i otonu id togis di asagub toi ko' tana. Kolibambang nopo nga agen pendebunga i oponsol montok piipiro spesies susumuni, hali pia amu mogoit do ogumu debunga miagal do pomosuon. Hali pia miagal di, kaanu o kolibambang do mogoit debunga miampai sinodu di lobi osodu. Kemalaran bunga telah diperhatikan bagi sekurang-kurangnya satu spesies kupu-kupu.
Kolibambang nopo nga maganu taakanon pointonu i sosopon maya probosis. Kolibambang nopo nga monosop waig mantad kinoyonon di asagub montok hidrasi om mangakan do paha' tusak mantad tusak montok maganu gula mooi do ogoris, om nogi maganu natrium om mineral-mineral toponsol suai montok maganak. Piipiro spesis kolibambang nopo nga nuru lobu ogumu natrium mantad ko' i haro id tusak bunga, mantad di, lobi agayat o kolibambang diti kumaa natrium id tusi; id piipiro timpu, sumako o kolibambang iti id tongolun tu' agayat do tusi id suang do lasu. Haro nogi kolibambang i sumako id tai, tua napasa toi ko' rata montok maganu zat mineral om nogi nutrien. Montok kogumuan spesies, kowoowoyoon "mengendao lumpur" diti nopo nga montok do kolibambang tontoluhan no, om ponoriukan nopo nga popokito do nutrien-nutrien i notimung di milo siliuhon sabaagi do tutungkap mengawan om nogi spermatofor maamaso mengawan.
Momoguno nogi do sesungut o kolibambang montok mogihum tongus om taau id tongus. Sesungut diti nopo nga haro mogikaakawo bontuk om wotik; kolibambang Hesperiidae nopo nga haro pisuk toi ko' cangkuk di atarom id sesungut dau, om kogumuan kawo suai nopo nga haro sesungut di lobi kigembul. Nolopikan o sesungut diti miampai ogumu organ roso i lohowon sabaagi sensilum. Deria roso do kolibambang diti nopo nga 200 lobi agaras mantad ko tulun, piniagal do kemoreseptor id gakod i manahak do bagas soira kakama, om gunoon montok papatantu do kaanu toi ko' au tanak dau mangakan do roun dii pogulu mogontolu do hiri. Kogumuan do kolibambang nopo nga momoguno isyarat kimia, feromon, om sisi deria khusus (androkonia), om i suai nopo nga popoinlaab do struktur-struktur suai (poomitanan, korema toi ko' "pinsil hulu" montok Danaidae).
Kolibambang nopo nga haro deria mogintong di alaab kopio om kogumuan spesies nopo nga peka kumaa spektrum ultraungu. Kogumuan spesies nopo nga popokito dimorfisme seks id wotik worok-worok i kaanu papaatul kawagu do ultraungu. Kogumuan nopo kanto kolibambang nga milo mogintong do mogikaakawo wotik nga i okito nopo kopio nga id piipiro spesies no.
Piipiro kolibambang nogi nga haro organ pokinangahan om haro nogi i otutunan gama papaasil do tuni stridulasi om mongklik-klik.
Kolibambang raja 
Kogumuan spesies kolibambang, lobi-lobi po kolibambang raja, nopo nga songongi id miundaadaliu tu' kaanu tumulud id sinodu di osodu. Mundaliu yolo antakan do timpu aadau om tumanud do tadau montok mogihum ralan. Monosop nogi yolo do binabang poinkutub om gunoon montok orientasi soira aiso o tadau.
Kogumuan spesies kolibambang nopo nga mantamong kinoyonon om insaru mongugad do spesies toi ko' individu suai i roitan sabaagi do mononolod. Haro nogi spesies i poinsidang toi ko' poinsako id sokoon do wokon. Woyo tumulud do kolibambang nogi nga koubasan no tipikal om piipiro spesies nopo nga haro wotik tumulud mengawan. Orohian nogi kolibambang do mogunsinidang maamaso kosuabon tu' lobi atamis. Kogumuan spesies nopo nga poposudong do tinan diolo montok monimung linasu mantad tadau. Piipiro spesies suai nogi nga popoungkalad do talad di otuong montok monimung lobi ogumu linasu, lobi-lobi no i poingion id konuluhan.
Tumulud
Heteronympha merope tumimpuun no tumulud
Miagal kogumuan do songongi suai, kakaton di nakaasil do kolibambang nopo nga lobi ko' nunu i okito do aerodinamik id kowoowoyoon di poingkakal. Mantad ponoriukan i minongumbal do Vanessa atalanta id suang do terowong tongus pinopokito do momoguno iti do mogikaakawo mekanisme aerodinamik montok papaasil do daya. Kohompot nogi o wake capture, vorteks id tompok do talad, mekanisme tumurug om mekanisme Weis-Fogh. Kaanu nogi o kolibambang monimban kowoowoyoon miampai osikap kopio.
Mundaliu
Kolibambang raja mundaliu miampai lobi osodu 
Kogumuan do kolibambang nopo nga mundaliu poingompus do sinodu di osodu. Poomitanan nopo nga kolibambang raja i mundaliu miampai soroguugumu mantad Mexico koibutan Mirika Sompuu om kabaatan Kanada, lobi kuang 4000 gisom 4800 km sinodu (2500-3000 watu), miagal nogi do Vanessa Cardui om piipiro kolibambang Danainae. Mundaliu miampai saragaagayo i kipionitan do monsun nopo nga okito id gasait India. Koundolihon diti nosoriuk no mantad piipiro timpu nakatalib miampai momoguno teg talad om nogi isotop hidrogen di otimbang.
Noilaan o kolibambang momoguna 'kompas tadau' montok mogihum wayaan. Milo o kolibambang do mogintong binabang kutub, om mantad dii, kaanu kolibambang do papatantu wayaan hali pia maamaso timpu mituong. Binabang terkutub id kinoyonon di osomok miampai spektrum ultraungu nopo nga roitan do oponsol kopio.
Koubal do pinousul do kogumuan kolibambang miundaadaliu nopo nga mantad kinoyonon di sampapas okoring hinonggo timpu gumumu nopo nga oruhai kopio. Nawayaan koposion do susumuni tionon nogi nga mamarahung do palan kolibambang diti. 
Pongumoligan
Talad kolibambang (Cethosia cyane id suang do poomitanan diti) nagansai om au tumonduli soira nokotuo 
Id taang do tontolu, tadtaru toi ko' kepompong, toinsanan diti kotoguang do kobolingkahangan parasit p, nogi mangangakan, miampai nogi toruruol om gama posorili id toinsanan taang id suang do turugon koposion. Kolibambang nopo nga mongumolig tinan dau sondii miampai mogikaakawo laang.
Koubasan nopo, kolibambang momoguno do koumoligan kimia i impohonon do roromu kimia mantad susumuni. Susumuni diti koubasan no popoinlaab do roromu-roromu toksik sabaagi pongumolig mantad mangangakan. Kolibambang nopo nga popoinlaab do mekanisme montok popisuai do toksin-toksin susumuni diti montok gunoon do mongumolig tinan dau sondii. Mekanisme pongumoligan diti nopo nga kibagas sokiro intangan kopio, om iti kaanu mogoit do evolusi wotik-wotik atalang kumaa kolibambang di au opoto do akanon. Isyarat diti milo omitanan do kolibambang suai. Bontuk momit diti nopo nga koubasan no powonsoyon do kolibambang tondu.
Bintik mato nopo iso kowoowoyoon pongumolig do Papilio demodocus
Pamawaranaan kripta nogi nga haro id kogumuan do kolibambang, poomitanan nopo nga kolibambang kalima i otutunan tu kaanu momit do upa roun. Kogumuan spesies id bontuk do tadtaru nopo nga mongumolig tinan diolo miampai mundorong do momogura om sumiliu miagal do raan toi ko guas. Piipiro tadtaru Papilionidae nopo nga kaagal-agal do tai tombolog id instar-instar pogulu. Piipiro tadtaru nopo nga kihulu om anggota tokodou sabaagi kakamot pongumolig, om haro nogi i poimpasi miampai pointimung om momonsoi do tinimungan di tagayo. Piipiro spesies do tadtaru nogi nga miambalut miampai kilau montok mokianu koumoligan.
Kolibambang nogi nga popoindalan do koumoligan tabii miagal do poinsako om mantamong do kinoyonon do talad moi di au okito. Piipiro kolibambang Nymphalidae tondu nogi nga mantamong tontolu dau mantad mongingot parasit.
Worok mato om tiki nopo nga haro id kogumuan kolibambang Lycaenidae om kifungsi montok popoundaliu pongintangan do mangangakan mantad tulu dau. Kowoowoyoon diti nogi nga papasabap do mangangakan miagal do korut okito lobi osopung.
Talad tolikud do kolibambang nopo nga gunoon do kumilong miampai lobi osikap om agaras montok mogidu mantad mangangakan.
Pisuayan miampai kolibobog
Kolibambang om kolibobog nopo nga ahaur-haur kokitanan soira intangan mantad sodu, gisom kaanu momoborulong om popionsit do pongungkapan di. Pisuayan fizikal nopo nga okito id sesungut: kogumuan kolibambang nopo nga haro sesungut kifilamen di agahui om kibontuk do belantan id dompok, om sesungut kolibobog nopo nga lobi kihulu.
Pisuayan suai nopo nga soira mamalanat do talad o kolibobog soira mundorong, om talad kolibambang nopo nga poinlopi miampai poingkakat id sakai do tinan soira poingundorong. Talad do kolibobog nogi nga kiwotik atalup kusam montok popouhan do lumisok id posorili, au miagal do kolibambang tu' ogumu wotik mogikaakawo wotik om atalang.
Id suang do koubasanan
Inus
Kopokitanan do kolibambang id totus inus nopo nga laid no pinokito id koubasanan pointongkop pogun, kohompit do sinuatan hieroglif Mesir mantad di 3500 toun di laid.
Id kakadayan Mesoamerika laid Teotihuacan, gambal kolibambang i mogikaakawo wotik nopo nga linukis id kuil-kuil, bongunan-bongunan, om kakamot ponginlumis mantad amas, om nogi haro id payanan dupa. Piipiro kolibambang nopo nga linukis miampai jaguar pointungkabang, om piipiro spesies kolibambang nopo nga notumboyo sabaagi do kinosusuon kawagu do sunduan-sunduan susumangod di napatai. Pionitan do kolibambang miampai tapui om pisangadan pointilombus gisom timpu tamadun Aztek. Bukti gambal kolibambang jaguar nogi nga norubaan id bagas noolu mantad tamadun Orang Zapotec, om Tamadun Maya.
Dulang i ninlumisan do talad kolibambang
Simbolisme
Id suang do boros Yunani kuno, lohowon o kolibambang sabaagi do  (psch), i kirati do "sunduan" toi ko' "pomusarahan".
Tumanud do Encyclopedia of Religion mantad di Mircea Eliade, piipiro tinaru Naga id Manipur magakun sabaagi sakag do kolibambang.
Kolibambang om tusak-tusak wisteria, mantad di X Xi (c.886c.975), linukis lobi kuang toun 970 id kotimpuunon do Dinasti Song.
Id suang do koubasanan Cina, duo tinan kolibambang i tumulud miampai nopo nga panakalambang sabaagi tupus. Surupu sidilo (philosophy) Tao, Zhungzi, koumbal nokoipi do songinan kolibambang i tumulud miampai au opusou do tulun; nga soira noposik om nokopuriman do moginipi, minomusorou isio, " Yoho nopo di gulu nga songulun di nokoipi nokosiliu do kolibambang, toi ko' songinan kolibambang i nokoipi nokosiliu do tulun?"
Di toun 1884, minooboros i Jose Rizal id iso jamuan om minamarait do "kepompong Kosilahon ... tumongkiad no mantad tionon dau", i popiadang do poninanan "Filipina wagu" miampai metamorfosis kolibambang. Insaru nogi isio do momoguno timotan kolibambang id suang hiis-hiis om ponuatan disio montok papalambang do angkab tulun Filipina jajahan Sepanyol montok maganu kagabasan.Alaid mantad di, id suang do iso suat kumaa Ferdinand Blumentritt, pinopiagal i Rizal do koposion dau id suang do pinataam miampai kolibambang di nohuyan om talad di natanda'an do tadau.
Der Schmetterlingsjger (Mogigihum do kolibambang) mantad di Carl Spitzweg (1840), iso kopokitanan timpu koulahan do monimung kolibambang.
Miagal do boros tulun, kolibambang nopo nga sumako id soosongulun di mogoit kosonongon. Hali pia miagal di, tumanud koubasanan do Devonshire, kolibambang di gulu okito nopo nga nuru do patayon, moi do aiso korutumon solinaid toun dii. Id Filipina, kolibambang toi ko' kolibobod id suang do walai nopo nga panakatanda do haro napatai toi ko' oruhai no apatai soosongulun id suang do walai dii.
Ilham kumaa simbakuro om laguwagu
Ponoriukan kumaa struktur talad kolibambang talad tombolog Palawan nopo nga minongimbulai do rekabontuk layang-layang om pesawar kirentang alaab talad.
Ponoriukan kumaa pomantulan om panasadan binabang maya do sisi talad kolibambang tikiu layang-layang nopo nga minongimbulai do inovasi diod pemancar cahaya di lobi cekap.
Kolibobog nopo nga iso kawo songongi id suang do tinimungan Lepidoptera, miagal do kolibambang. Pomboogian nuludan Lepidoptera kumaa kolibobog om kolibambang nopo nga pomboogian di otutunan kopio, nga okon ko pomboogian do taksonomi saintifik.
Pisuayan miampai kolibambang
Kolibambang om kolibobog nopo nga ahaur-haur kopiagalan sokiro intangan mantad sodu gisom kaanu momoborulong om milapau pokomoyon. Pisuayan fizikal tapangkal dii nopo nga okito id sesungut: kogumuan do kolibambang nopo ngaharo sesungut kifilamen agahui om kibontuk belantan id dompok, om sesungut do kolibobog nopo nga kihulu. Pisuayan suai di okito nopo nga kolibobog mamalanat do talad dau soira mundorong om kolibambang nopo nga poinlopi miampai poinrindog id sakai do tinan maamaso mundorong. Talad do kolibobog nogi nga kiwotik do atalup moi do popouhan do lumisok id posorili, kopiadang do kolibambang di mogikaakawo wotik om okito.
Kogumuan do kolibambang nopo nga oporogot id timpu dangadau om kolibobog nopo nga oporogot id timpu totuong. 
Kowoowoyoo
Kagayatan kumaa binabang
Okito o kolibobog tumulud sumorili do binabang winonsoi do tulun miagal do lampung. Iso hipotesis i milo uhoton montok popotolinahas do fenomena diti nopo nga gama do kowoowoyoo pongomudian orientasi linaab (transverse orientation) i tumanud do jasad-jasad samawi miagal do rombituon om tulan papatantu do pisuk kakal montok monguhup do kolibobog tumulud id garis di otulid.
Jasad-jasad nopo diti nga osodu kopio mantad pomogunan gisom do aiso pisuayan do pisuk di oroso do kolibobog. Sundung po tu' miagal di, sinodu binabang winonsoi tulun nopo nga osomok miampai posorili minononsog do kolibobog montok kumilong moi do kopitindu miampai pisuk di kaanu popouhan do tumulud. Ahal diti papasabap do wayaan tumulud do kolibobog nopo nga' mongiririlit soira minsomok kumaa toud binabang.
Komanwel nopo nga mantad hogot Boros Inggeris tradisional "commonwealth" montok komuniti politik i tinuridong montok kounalan oinsanan. Tumanud nawayaan, sumonu sinonim ii miampai "Republik". Boros ngaran "commonwealth", i kirati "kotundunan toi ko' komilaan poinggonop" mantad hinotusan ko-15. I nopo pogulu frasa (kaharaan poinggonop ") nopo nga mantad rati laid wealth, i misondikot miampai "kotoronongon", om ii nogi nga kodolinan oluau Boros Latin res publica (republik). Miampai harfiah, hogot nopo diti nga kirati "kotoronongon umum". Ontok hinotusan ko-17, nokoburu o takrif "komanwel" mantad "kotundunan don ginumuan" kumaa "woyo hinonggo kuasa takawas poingiliu id layat; pogun republik toi ko' demokratik".
Nokoburu o hogot diti sinumiliu ngaran montok piipiro entiti politik. Tolu pogun  Australia, Bahamas, om Dominica- momoguno ngaran nokoimagon "Komanwel", miagal nogi do apat pogun A.S. om duo wilayah A.S.. Kawawagu diti, gunoon hogot diti montok momungaran piipiro koisaan persaudaraan bansa, loolobi Komanwel Bangsa-Bangsa, iso organisasi loolobi mantad bagas wilayah Empayar British, i koinsoruan lohowon sabaagi "Komanwel" no.
Komborilan nopo nga susumuni mantad tinimungan Oxalidaceae mantad id Asia Silaubaat Spiesis diti nopo nga paapasil do tua kipasagi i milo akanon om ogumu pojualon id badi poinsuang no badi kinotuan.Tua diti nopo nga kiwotik do otomou om osilou. Soira do pudungon, kokitaan nopo do bontuk nga kaagal do rombituon limo pasagi. 
Pomutanaman
Pomutanaman nopo do komborilan nga poindalanon tumanud Amalan Pertanian Baik (APB) i poinhanggum do mogisusuai aspek mantad timpuunon momutanom gisom manganu totus. Linsou tanom di osonong pinotumboyo mantad do mogisusuai aspek mantad varieti toi klon B10 sabaai puun toponsol om pogisosowolionon miampai klon B2 sabaagi klon pomitusakan. Pomutanaman klon pomitusakan milo tonomon potitikid 5 borisan B10 miampai poimbaris do B2 toi nosorili do piipiro puun B2. Ontok timpu babaino, ponsolon do popiomungon o klon B2 id potitikid puun B10 toi klon B17(klon komersial) maamaso kiumul 5-8 toun. Koubasanan dumo miagal ko sistom waig om panamangan momiraag miagal ko panamangan gouton poindalanon tumanud Pakej Amalan Laguwagu Tanaman Belimbing. Gunoon o Baja NPK 15:15:15 alapas do momurining suhutonon do baja NPK 16:16:16 montok mongunsub pomitusakan. Kogumuan tulun di momutanom do komborilan id pogun Malaysia nopo nga momoguno baja Yara Mila tu osonong o bagas sundung potuu do apagon o gatang. Oponsol nogi momoguno tai manuk soginumu sangkarung montok sompuun komborilan monikid toun.
Kapamalapatan komborilan
Komborilan nopo nga kiharo kulit di akapal om korohian do pondolong kouaan (Bactocera carambolae). Pondolong mantad spiesis Daucus sp. nogi nga insaru okito. Komborilan nopo nga minog do lopoton montok monolibamban pondolong kouaan mooi do osonong om milo pojualon eksport toi domestik. Tua komborilan nopo nga minog do pilion mantad tua di alahis, aiso araat om olundus pogulu lopoton. Potitikid tusak nopo nga kiharo 5-15 tusak tua i kinaru 1-2 cm om oloho soira kagayo. Koinsanai nopo tusak nga iduon om poolu po do iso tusak i kininaru 4-5cm montok lopoton. Pinopokito ponoriukan do tusak i kiumul do 2 minggu minog do lopoton om pilion pogulu orikatan do pondolong kouaan. Ogumu o tusak di sumuni id guas toi raan toponsol nga au minog do lopoton tu alaid do momolopot gama tinggayan di oniba om somoonu nopo nga ongoputut. Puun komborilan di nabaja kaanu poposoliwan do ogumu tusak.
Kombugu (ngaran botani: Etlingera elatior) nopo nga iso kawo susumuni saka rusap id paganakan do Zingiberaceae. Susumuni sandad mantad Thailand, rantau biogeografi Malesia om pulou New Guinea. 
Ngaran-ngaran suai tumanud kinoiyonon id rantau Nusantara nopo nga:
combrang, cumbrang, kecombrang, kecumbrang (Boros Jawa)
Komija nopo nga iso kawo rasuk kotonobon i anaru om oniba longon om kasasari pakayon do tongokusai. Komija diti milo pakayon id ababayan formal toiko rasmi.
Komoiboros
Komoiboros nopo nga nuludan leksem mantad leksikon iso toi ko' lobi boros pointantu, insaru uludon tumanud pimato (toi ko' miampai guas konsonan montok boros Semitik toi ko' radikal om strok montok boros logografik), kaampai no kanto koilaan kokomoi definisi, pomogunaan, etimologi, kopolombusan, kodolinan, ssp. Ii nopo nga sukuon leksikografi i popokito pionitan id pialatan data.
Komunikasi (sarapon mantad Dutch: communicatie) toi ko pibarasan nopo nga "iso Proses soira sosongulun toi ko' piipiro tulun, Tinimungan, Organisasi, om Ginumuan momorun om momoguno Kopoilaan mooi do koromut miampai Posorili om tulun suai". Komunikasi milo id bontuk verbal om nonverbal. Verbal nopo nga komunikasi di powonsoyon maya wara om vokal kibontuk booboroson toi ko' ponuatan id bontuk Pimato. Daamot di, komunikasi nonverbal nopo nga komunikasi di momoguno boros tinan toi ko' gura di popokito woyo pointantu di mongobi' do pason, miagal ko koningis, popokiwir tulu, om mangakat lilihawa Lilihawa.
Piipiro puru kipomusarahan kokomoi kopomorotian do komunikasi, tumanud Anwar Arifin komunikasi nopo nga kawo proses sosial di agaras pikoitan dau kumaa koimaan tulun om kiwaa ogumu pason om nogi kowoowoyoon. Kipomusarahan nogi i Skinner kokomoi poingkuro komunikasi sabaagi iso koimaan wara om simbolik id nonggo momoomonsoi gumoos do maganu bagas di pokionuon. Sumusuhut, tumanud di Forsdale komunikasi nopo nga kawo proses kopomontukan, kapanamangan om kosimbanan do isoiso tudu mooi do isaraat di pinaatod kosudong kumaa kooturan. Sakali di tumanud di Gode nga komunikasi nopo diti nga iso ponoriukan montok momonsoi isoiso om potudukon kumaa tulun suaijmpl|Sebuah model komunikasi transaksional
Komunikasi nopo nga iso proses kopomolombusan Kopoilaan (pason, idia, sogu) mantad iso kotinan kumaa kotinan suai. Id koizaai nopo daa, poindalanon o komunikasi maya wara toi ko' verbal om milo rotion do ngoduo kotinanan. Sokiro aiso boros Verbal si milo rotion ngoduo dii, komunikasi kakal milo powonsoyon momoguno do ura tinan, popokito woyo pointantu, miagal ko konginis popokiwir tulu, mangakat lilihawa. Laang dii roiton sabaagi do komunikasi nonverbal.. Pogulu nopo daa, oguno o komunikasi montok popoilo koporluan organ. Sinyal-sinyal kimiawi montok Organisme pogulu nopo nga oguno montok Reproduksi. Pointanud miampai do evolusi koposion, sinyal-sinyal kimiawi Primitif di oguno montok mikomunikasi noi nga tuminanud do nokoburu om mongukab kosiwatan kumaa kapamansayan do koimaan di lobi apagon miagal ko tarian kawin montok Ikan.
Komunikasi nopo nga mantad boros latin, ii no tu communis di kirati 'sama'. Communico, communicatio toi communicare di kirati momonsoi di miiirad. Id asadangan, komunikasi milo owonsoi soira kiwaa piagalan i popolombus pason om tulun di monorimo do pason dii.. Mantad dii, komunikasi poingkogos do komiloon dato do mamarati iso miampai di suai.
Korea Selatan (Korsel) toi ko' ngaran nokoimagon Republik Korea (RK, Hangul: ,  , Perumian Semakan: Daehan Minguk dengar) nopo nga iso pogun berdaulat id boogian kabaatan Korea id Asia Kosilahon. Miwolit ii miampai Republik Rakyat China (Tana' Besar China) id kotonobon, Jepun id kosilahon om Republik Demokratik Rakyat Korea (Korea Utara) id koibutan. Ibu negara om kakadayan bobos agayo nopo nga Seoul. Korea Selatan nopo nga id kinoyonon di kiwaa iklim kebenuaan lembap om subtropika lembap miampai kouyuuyuho' di kinulu. Wilayahnya nopo dau nga popohompit kinoyonon kiginayo 100,363 kilometer persegi (38,750 bt2) om miampai mogigion soginumu 50 riong tulun, id nombo kakadayan Seoul nopo nga ionon do 10.4riong tulun.
Totus noihum-ihum do arkeologi popokito do nokoumbal noion o Semenanjung Korea do tulun pogulu Tontok Paleolitik Awal. Nokoimpuun o Nawayaan Korea miampai ponuridangan Gojoseon ontok toun 2333 SM do raja Dan-gun i nosiliu lagenda. Gama pinisaan Tolu Koporintaan Korea id siriba pomorintaan di Silla ontok 668M, pinorinta o Korea do Dinasti Goryeo (9181392) om Dinasti Joseon (13921910). Nolimpupusan o pomorintaan Joseon soira diilhakkan o Korea do Empayar Jepun ontok toun 1910. Id kolimpupuson Sangod Pomogunan Koduo, binaagi o Korea kumaa kuasa pendudukan Soviet id boogian koibutan om Mirika Sompuu id kabaatan. Sundung do tinuridong o Korea Selatan sabaagi pogun demokrasi ontok toun 1948, nga nasansagan ii monoguang kobolingkaangan politik om pomorintaan tentera i nokotilombus solinaid piipiro nohopod toun gisom noturidong o Republik Koonom ontok toun 1987.
Korea Koibutan toi ko' ngaran di poimbida nopo nga Republik Rakyat Demokratik Korea (RRDK, ,  Chosn Minjujui Inmin Konghwaguk) nopo nga iso pogun ii poingion id boogian koibutan Korea. kakadayan tagayo do pogun diti nopo nga Pyongyang. Pogun diti nopo nga miwolit do Republik Rakyat China id koibutan om kotonobon rahat, id baang Yalu (Amrok) om baang Tumen. Soboogian tokoro do baang Tumen nga nokosiliu do wolit pogun diti miampai pisompuruan Rusia id kosilahon rahat. Koiyonon Zon obibas soudor Korea manakatanda do wolit Korea Koibutan om Korea Kabaatan (Republik Korea). Au notorima ko'okunan do wolit diti mantad godu-duo pogun tu pogun dii nopo nga mamadawa do yolo nopo nga momolinta di poihimag montok pointongkop gasait.
Pomogian kotooinan
Kahapas koiyonon Jepun id Korea ii naayi miampai kinalaan Jepun id Pisangadan Pomogunan II ontok toun 1945, Korea nopo nga nabahagi id selarian ko-38 tumanud do iso ninduranan Bansa-Bansa Amerika montok sumiliu do pomuruanan di Piisaan Soviet id koibutan om Ameriak Syarikat id kabaatan. Nawayaan Korea Koibutan ii poimbida nopo nga nokotimpuun miampai ponguridangan Republik Rakyat Demokratik ontok toun 1948.
Korea Selatan (Korsel) toi ko' ngaran nokoimagon Republik Korea (RK, Hangul: ,  , Perumian Semakan: Daehan Minguk dengar) nopo nga iso pogun berdaulat id boogian kabaatan Korea id Asia Kosilahon. Miwolit ii miampai Republik Rakyat China (Tana' Besar China) id kotonobon, Jepun id kosilahon om Republik Demokratik Rakyat Korea (Korea Utara) id koibutan. Ibu negara om kakadayan bobos agayo nopo nga Seoul. Korea Selatan nopo nga id kinoyonon di kiwaa iklim kebenuaan lembap om subtropika lembap miampai kouyuuyuho' di kinulu. Wilayahnya nopo dau nga popohompit kinoyonon kiginayo 100,363 kilometer persegi (38,750 bt2) om miampai mogigion soginumu 50 riong tulun, id nombo kakadayan Seoul nopo nga ionon do 10.4riong tulun.
Totus noihum-ihum do arkeologi popokito do nokoumbal noion o Semenanjung Korea do tulun pogulu Tontok Paleolitik Awal. Nokoimpuun o Nawayaan Korea miampai ponuridangan Gojoseon ontok toun 2333 SM do raja Dan-gun i nosiliu lagenda. Gama pinisaan Tolu Koporintaan Korea id siriba pomorintaan di Silla ontok 668M, pinorinta o Korea do Dinasti Goryeo (9181392) om Dinasti Joseon (13921910). Nolimpupusan o pomorintaan Joseon soira diilhakkan o Korea do Empayar Jepun ontok toun 1910. Id kolimpupuson Sangod Pomogunan Koduo, binaagi o Korea kumaa kuasa pendudukan Soviet id boogian koibutan om Mirika Sompuu id kabaatan. Sundung do tinuridong o Korea Selatan sabaagi pogun demokrasi ontok toun 1948, nga nasansagan ii monoguang kobolingkaangan politik om pomorintaan tentera i nokotilombus solinaid piipiro nohopod toun gisom noturidong o Republik Koonom ontok toun 1987.
Korumbakan do Jill id Waterford
Nokoimbulai o Korumbakan do Jiil id Waterford aantakan kosuabon do 4 Gomot 1943 soira iri torigi do jiil do kuta nakalaid no id Ballybricken in Waterford, Ireland, napayang kumaa doid walai poinsomok, om nakasabab do minidu pogun o 9 tulun om 17 tulun nabaangan.
Nowonsoi o jill talid do Waterford dii ontok 1727 miampai do berek soujor id kuta dii. Nowonsoi kawagu o bongunan diti d toun 1861 om notilombusan do noguno sabaagi jiil gisom toun 1939 ii no kotimpuunan do Emergency tu World War II ontok dii noilaan do neutral no id Ireland. Id toun sumusuhut naanu o bongunan diri do soujar do Ireland om noguno sabaagi kinoyonon pogirurubaan om nogi depot pomogompian montok do Local Defence Forces, sabaagi tinimungan di opion masaan sumangod.
Aaantakan totuong do napayang o limput dii, haro o rasam di topuhd om oluhoi dii i limput tu nosuangan do waig gisom haro luang. Ontok bobog ko 12.45 kosuabon do 4 Gomot, limpu di kikawas do onom nohopod kaki dii napayang om noontok doid walai di misampaping do King's Terrace om soboogian mogigion di poingodop. Nahaba kopio iso boogan limput di kisinawat do hatus gakod gisom nogompi o apat walai om minamaraag o tolu i duai. Kopomogompian do sakot do soujar nogi nga panakasabab do kiluang di o limput diri. Notumbayaan do ii no minomoruhang do koinsakan kumaa limput do jiil laid dii. Sakot di nayapasan do darun nopo nga nogompi id suang do jiil montok papalasu tu kokurian yolo do tohun watu dii noimport.
Monguhup po daa kogumuan tulun do popoundaliu iri payang tawagat nga aiso no milo maan diolo powonsoyo. Siam tinan di tongotiagak nagayat mantad payang jiil , kohompit no piipiro tangaanak, i bobos omulok nopo nga duo toun. Ngaran-ngaran di minidu pogun id Korumbakan do Limpu Jiil nopo nga: James Roche (umul 60 toun), Thomas Roche (umul 20 toun), Maureen Roche (umul 16 toun), James (Seamus) Roche (umul 6 toun), James Barrett (umul 11 toun), Kitty Barrett (umul 9 toun), Joseph Upton (umul 60 toun), Patrick Upton (umul 15 toun), and Betty Steward (umul 2 toun). Norualan tulun soginumu do 17 o tulun 
Kapamalabangan kalapas dii nopo nga i togumu koumbal nokito doid Waterford City. Mogihaahatus tulun tuminindapou om do kapamalabangan diii. Aantakan timpu kopogihadan dii notutup ngawi kakadayan. Pinayang o jiiil dii di toun 1949.
Korut nopo nga songongi invertebrata artropoda karnivor di kigakod walu, kabang di au milo kapangagapan, haro duo tagma om organ di papaasil sutera. Korut kosuang sabaagi order Araneae, iso mantad ordo suang taang araknid di lobi agayo, tinimungan miagal do sengkenit om falangid. Gisom Magus 2022, haro 50,356 kawo korut suang 132 paganakan om 4,280 genus di nokosuat di puruan taksonomi. Ponoriukan kokomoi korut ointutunan sabaagi araknologi, om tulun di monoriuk korut ointutunan sabaagi ahli araknologi.
Kogumuan korut mogihum taakanon miampai momonsoi winalai korut montok mamalawa songongi suai. Walai di winonsoi mantad sutera korut, banang protein aalus om apanggor pinaasil mantad organ spineret id dohuri abdomen. Ngawi korut papaasil sutera, sundung po ingkaa nga okon ngawi momoguno montok momonsoi pamalawa di odoropi. Banang sutera gunoon nogi montok mindakod, momonsoi kantung tontolu, momolopi taakanon, mongopi sperma om ogumu po suai.
Oinsanan korut suai ko iso genus korut kiwaa munung di kitaring montok monusuk bisa di milo mamatai songongi di akanon om montok mogolig tinan sondii. Haro piipiro subset korut di milo manahak toruol kumaa tulun. Kogumuan kawo korut kaanu manahak topurimanan au osinggawa montok piipiro timpu nga amu manahak bagas montok timpu di anaru.
Koshu ( ksh) nopo nga kawo anggur wain topurik i tinanom id kinoyonon miagal do Lembah Koshu id Prefektur Yamanashi, Jepun. Sundung pia nandasan do mantad Eropah miampai eksklusif, bainon, otutunan sabaagi hibrid ( miampai sandad nogi kanto) Vitis vinifera Eropah om iso toi ko' lobi kawo Vitis id Asia Kosilahon. Ngaran "Koshu" npo nga ngaran laid montok Yamanashi om ngaran timpu baino montok kakadayan id kogumuan dolungan pomutanaman do anggur Koshu.
Kowoowoyoon do wain
Kowoowoyoon do anggur Koshu nopo nga kiwotik rahami oposi om olomok, tua-tua om osingud do sitrus, pic om melati. Roso dau di oborisi, aalus om ahata, nopo nga noroitan sabaagi pasang di bobos tosonong montok nansakan Jepun.
Kopoosilan wain
Id kolimpupuson do hinotusan ko-19, kilang wain di kumoiso nopo nga pinoingkakat id Yamanashi. Kalapas piitangaan koduo hinotusan ko-20, koposoliwanan Wain Jepun mantad anggur songkinoyonon nopo nga nokoingkawas miampai minonigowo. Baino, lobi ko' 80 kilang wain id Wilayah Yamanashi; papaasil yolo do lobi kuang 40% mantad koposoliwanan wain domestik Jepun, om pananaman Koshu id Yamanashi nopo nga' soginayo 95% id pogun diti.
Ponokotuduk id kompas
Kosilahon nopo nga iso mantad apat ponokotuduk id suang do kompas. Id suang do kompas, kosilahon nopo nga misulak do katanaban. Pinomungaranan nogi sabaagi kosilahon tu ii nopo nga nontodonon do kosilahon tadau. Pogun id Asia nogi nga ointutunan sabaagi pogun id kosilahon mantad Tontok koingkakatan Eropah.
Kakadayan Kota Belud nopo nga iso kakadayan toning do boogian kotogisan kotonobon, Sabah. Sinodu Kota Belud kumaa Kota Kinabalu nopo nga lobi kuang 77 kilometer miampai manganu timpu sajaam, om Kota Belud nopo nga wayaan utama mongoi Kudat. Kota Belud nogi kosiliu kopointutunan gulu sabaagi kinoyonon mintong kolumison do Nulu Nabalu.
Nontodon Kota Belud
Ngaran Kota Belud diti nopo nga mantad id boros Bajau, "Kota" i kikomoyon kuta mananalob om "Belud" nopo nga kikomoyon do nulu. Mantad diri, milo nogi roiton o Kota Belud sabaagi "Kuta Mananalob id timpak Nulu".
Pomorintaan Sultan
Id Timpuunon, Tempasuk(baino Kota Belud) i haro no mantad toun 1700-an i tinalahanan do tulun Iranun. Id toun 1781, kinoyonon Tempasuk noporinta pointongkop do Raja Ismail sabaagi luguan kinoyonon diri om pomorintaan sumusuhut nogontian di tanak disio i Raja Tebuk. Antakan do timpu dii, kinoyonon Tempasuk nogi nakagayat do ginawo Kesultanan Sulu om Kesultanan Brunei montok mogion-gion id Tempasuk. Maamaso lobi kuang toun 1850, kinoyonon sandad id Pandasan pinorinta di Sultan Sulu, i Datu Sri Raja Dinda. Nga, kuasa diti nopo nga kohompit no do kinoyonon Tempasuk i Raja Tebuk alapas tapa disio i Raja Ismail. Id toun sumusuhut, pomorintaan dii naanu kawagu di Datu Rambangan bin Datu Baskal om Datu Amirbahal i noumboyo di Kesultanan Brunei sorili toun 1870. Hiza nopo pomorintaan Kesultanan Sulu om Kesultanan Brunei, Tempasuk asaru osiliu kinoyonon do pisingkiwalan id iso ginumuan sokinoyonon. Pisongkiwalan diti nosiliu miagal kinaantakan rumpakan, pamataian om natakahan ii abaagi di piipiro boyungan tinaru id watas dii. Kaparagatan lanun nga maan nogi mibagal ogumu id watas Tempasuk.
Kinorikatan British id Tempasuk
Residen British i kumoiso id Tempasuk, i William Pretyman
Maamaso nopo di kinorikatan do British di toun 1878, nosimbanan i Raja Tebuk do tanak disio, i Datu Komidal, roitan nogi sabaagi do Sultan Sa Tebuk. Pomorintaan kuasa Sultan Sa Tebuk id timpu dii nga poinrontob om kaanu panatalan mantad kinohinoon do British. I no tu, kinorikatan do British nogi nga nakaanu minagahau kawagu pomorintaan pointongkop do Tempasuk. Sultan Sa Tebuk om Datu Rambangan nopo nga pinatahak do tonggungan montok papadalan kinoyonon pentadbiran id taang Mukim. Legasi Datu Komidal (Sultan Se Tebok) om pinolombus di ipag Datu Rambangan bin Datu Baskal sabaagi Raja Tempasuk sabab no kinohoroon British irad di Maharaja Dinda i kikuasa id Pandasan.
Tumanud nopo tupisor British i F.G Whelan, K.G Tregonning om William Pretyman, otoronong id Tampasuk id nokoinsonong kawagu miagal diri po hiza di pendudukan British, om nogi perlantikan William Pretyman sabaagi Residen Inggeris i kumoinsan di toun 2 Mikat 1878. Kinohoroon William Pretymen sabaagi residen Tempasuk kaanu manahak bagas i agayo kopio montok Sultan Sa Tebuk i natagakan kuasa pointongkop id Tempasuk i tinungkusan mantad tapa disio i Raja Tebuk.. Sultan sa Tebuk nogi nga amu kaanu gumaga winonsoi W. Pretyman tu narahung isio di tipagon i Datu Rambangan i nakasawo tadi di Bai Pandaupan.. Nawayaan kinohoroon Tempasuk sabaagi iso entiti montok di tulun mogigigion ontok timpu dilo om kuasa Sultan Sa Tebuk i nopupusan soira kuasa kotonobon ruminikot sinumangod id Tempasuk ontok toun 1878, miampai pangalapan montok Borneo di SBBUB ontok toun 1881. .
William Pretyman
Wiliiam Pretyman nopo nga Residen Inggeris i kumoiso id Tempasuk, i nokotimpuun mantad toun 1878 gisom 1880. Nokorikot isio id Tempasuk miampai maya do ralan mantad Kuala Abai di 2 Mikat 1878. Ogumu kouhupan di nowonsoi disio miagal do manahak kotoronongon id suang pisingkiwalan montok kotolu-tolu tinaru loloolobi no tinaru Bajau, Dusun om Iranun.
Iti nopo nga kouhupan i nowonsoi di William Pretyman;
Popoindalan aktiviti pongindopuan id suang sistem barter(pialanan kamot tumaran).
Papaharo do Badi Kota Belud i kakal po gisom baino. Badu nopo di pinaharo nga badi di bobos tosopung id Pogun Sabah.
Mombontuk tinimungan pulis i nokopogulu id Sabah, i pinuruan di kapten Witte ontok 6 Manom 1878. I ogingo nopo, tinimungan diti nopo nga momoguno do korita montok kumaraja. Otutunan o tinimungan diti sabaagi "Skuad Polis Tulud om Kikarabau"
Minomonsoi iso Padaha (kuut) Gonop montok monurupu kobolingkahangan, kasalaan montok tulun ginumuan.
Kotoinaan
Upis Majlis Daerah Kota Belud
Majlis Watas Kota Belud
Upis Watas Kota Belud nopo nga iso kotoinaan i nokodori no kopio nowonsoi id pogun Sabah, om nogi nowonsoi iti Upis Watas Kota Belud di toun 1952. Hiza nopo hilo po o Kolunduan Kolonial, nokoumbal o watas tokoro id Ranau id naungan kotoinaan Upis Watas Kota Belud pogulu po toun 1953. Kakadayan tokoro Tenghilan nogi koumbal do poinsuang id kotoinaan Upis Watas Kota Belud, pogulu po nokorikot o sangod mantad Jepun.
Demografi Mogigion
Ginumu tulun id Kota Belud
Tumanud nopo di statistik ontok toun 2010 nopo nga popokito ginumu tulun id Kota Belud i kigumu 8,392 om om majoriti nopo dii nga etnik Bajau Samah.
Iti nopo nga ginumu tulun id posorili Kota Belud ontok toun 2010 tumanud tinimungan etnik, kinoyonon Pihak Berkuasa Tempatan om pogun, Malaysia.
iti nopo nga ginumu tulun id Kota Belud ontok toun 2010 tumanud dusai (gender) miagal dilo;
Tomu Kota Belud haro no lobi mantad 140 toun om nokosiliu Tomu di talaid id pogun Sabah. Ontok 13 Momuhau 1878, Tomu Kota Belud pinaharo di songulun Residen British i kumoinsan nogi id Tempasuk (Otutunan o Tempasuk di pogulu po sabaagi Kota Belud) i William Pretyman. Dimpoton nopo disio nga papaharo diti Tomu nopo nga mooi do poposonong tulun ginumuan mikorumo di Residen om pegawai watas, miampai manahak kosiwatan di tulun ginumuan montok mongindapu momoguno sistom Barter. Nakalantoi nogi isio do popiiso tolu etnik tagayo id watas Kota Belud i Bajau, Kadazandusun om Iranun i asaru do misingkiwal antakan dii. Ii no tu, goos i pinoindalan di William Pretyman lobi 100 toun di pogulu id minahak do bagas dit tagayo ii popiiso tolu etnik tagayo id watas dii gisom baino. Koiyonon Tomu iti nopo ontok intonodon nopo nga id Kampung Siasai i kakal po gunoon gisom baino om ointutunan nogi do Tomu tagayo i pohoroon tikid tadau minggu tadau koturu.
Buuk Pluraliti Dan Budaya Di Sabah, suntinga di Saidatul Nornis Hj. Mahali, Mohd Sarim Hj. Mustajab om Suraya Sintang; Penerbit Universiti Malaysia Sabah, 2007.
Kota Kinabalu toi ko' lobi ointutunan sabaagi KK, nopo nga kakadayan (bandar) koonom i pinohimagon montok Malaysia id kosilahon ontok toun 2000, kiikiro 3 jam kotuludan mantad Kuala Lumpur. Ii nopo pogulu po nga ointutunan sabaagi Jesselton, Ibu damung Sabah id Kosilahon Malaysia. Ii nogi nga longkod kopomorintaan montok Bahagian Pantai Kotonobon pogun Sabah. Kakadayan nopo diti nga id disan rahat koibutan kotonobon Borneo potoguang Laut China Selatan. Nulu Nabalu, i minanahak do kakadayan diti do ngaran, nopo nga poinsomok do KK, om Taman Tunku Abdul Rahman, kinoyonon pongumoligan songinpasi olias nopo nga hiti id KK. Gisom toun 2010, kiwaa kiikiro 452,058 mogigion id KK om watas Penampang i poinsuang nogi soboogian kakadayan diti kiwaa kiikiro 176,667 mogigion. Sokiro intobon, ginumu populasi metro nopo nga 628,725. Kota Kinabalu nogi nga bandaraya kohopod bobos agayo id Malaysia.
Bandar diti nogi nga koiyonon totombuluyon gulu do tutumombului totobon gulu di ointutunan kumaa tutumombului i rumikot id Sabah om Borneo.
Kota Marudu nopo nga iso watas id Sabah, Malaysia om kikinoyonon id boogian Kudat, Sabah. Kiharo nogi puruan parlimen sondii.
Boros Kota Marudu naanu mantad boros Bajau-Suluk toi ko' Bannaran ii nopo nga Mairudu i kikomoyon hiri-hiri no toi ko' di situ-situ juga, id suang boros Malayu.
Kotogisan Dreamland, baino nopo ointutunan sabaagi New Kuta Beach, nopo nga kotogisan id Pecatu, Nulu Peninsula id pulou Bali, Indonesia. Kotogisan montok kuhus waig di ointutunan, di pogulu nopo nga poinsuai-suai om kiwaa gerai tinumon kasual om tionon moginodop. Nosiliu ii kotogisan koburuon podtuongisan di agayo.
Kotogisan, i lohowon do tulun Bali sabaagi Cimongka, pinungaranan tulun Australia do Kotogisan Dreamland. Ointutunan ii do pelayar om nogi tulun i orohian bulagoi, om nosiliu kotogisan bobos ointutunan id Pecatu. Mimpuuun 1980-an, winonsoi o warung (garai tiinumon) om tionon poginodopon di au apagon id kotogisan dii.
PT Bali Pecatu Graha, syarikat di Tommy Suharto, tanak id dohuri do bagas ponorikohon Indonesia Suharto, minomoli tana kaampai no kotogisan dii ontok toun 1995 aom onto toun sumusuhut kawahu montok mongimpuun koburuon Pecatu Indah Resort kilinaab 400 hektar; kotogisan nopo dii nga pinungaranan wagagu sabaagi Kotogisan Kuta Wagu om resort nogo diii nga lohowon sabaagi Kotogisan Wagu. Tiningkadan oruhai o gama popoburu mantad toun 1998 gisom 2004 gama Kobolingkahangan kousinan Asia om Kinaantakan noboom o Bali 2022 ; id kolimpupuson 2000, kiikiro 38 pongindopuan pinawaliu mantad kotogisan kumaa kadai i winonsoi poimbida.
Poingukab kasari o kotogisan dii montok oinsanan.
Kokitanan mantad sawat do disan kotogisan do Lovina.
Kotogisan Lovina (toi ko' i otigas nopo nga Lovina) nopo nga iso kotogisan id ponong koibutan kotonobon do pulou Bali, Indonesia.
Kotogisan dii nopo nga id suang wilayah do kampung Kaliasem, id watas Banjar, id suang Kabupaten Buleleng (tama kakadayan Singaraja). Nakaanu o ngaran do kotogisan dii mantad iso walai sanganu di Pandji Tisna (1908-1978), songulun Pemangku Raja Buleleng om i minonimpuun podtuongisan kumaa id Bali ontok kotimpuunon 1950-an. in Banjar district in Buleleng Regency (capital Singaraja). 
It takes its name from a home owned by Pandji Tisna (1908-1978), a Regent of Buleleng and pioneer of tourism to Bali in the early 1950s.
Montok tudu' do podtuongisan, poinwalad o jalur kotogisan dii mantad 5 km (3 watu) kotonobon do kakadayan Singaraja gisom 15 km (10 watu) kumaa kotonobon. Kinoyonon diti kaampai no kampung-kampung tokoro (mantad kosilahon kumaa kotonobon) do Pemaron, Tukad Mungga, Anturan (watas Buleleng), Banyualit (watas Banjar), Kalibukbuk (watas Buleleng), Kaliasem om Temukus (watas Banjar). Sundung do nointutunan no kumaa tutumombului, kakal do otoronong o kotogisan diti mantad ko' kinoyonon ririkoton tutumombului id ponong kabaatan pulou dii.
Aktiviti di nointutunan montok tutumombului nopo nga kaampai no mintolop, snorkeling, om sumakai bot osopung do kosuabon montok mintong do sada lumba-lumba. Kapamanahan mintong do sada lumba-lumba nopo nga solinaid do 2 bobog, om mangakan kos pikiikiro 60,000250,000 rupiah Indonesia, toi ko' pikiikiro US$5$20.
Ponondulian Karang om Terumbu
Lovina nopo nga iso ko' mantad limo kinoyonon Bali i nakaanu kounalan mantad do projek ponondulian karang di bobos tagayo id pomogunan (gisom 2021): Kiangkab o Taman Terumbu Karang (ICRG) do mamasang koinsanan dii id siriba i riong unit struktur no. Tinanggung o projek diti do Komontirian Ahal Maritim om Sada, miampai gatang soginumu $7.5 riong. Id Lovina, winonsoi om pinasang di 250 tulun mogigion di amu poingkaraja' mantad po pandemik o 1,000 'bio-rocks' (konkrit tagayo om lunsing gundol miampai luang montok poposokot watu karang di okodou). Tinimungan tampatan, i pinopotimpuun gama' dau sabaagi sontinimungan tokoro tulun ontok 2019, om minanamong nogi taska i pinoindalan sabaagi iso ko' laang di kumoiso; minaganu yolo sukarelawan sompomogunan, popoindalan program kopurimanan, mongintong om popodokumentasi evolusi kinoyonon, mongumbal ralan di mogisuusuai montok mananom karang, mogihum di magaganu karang, momuhu rinomos id suang waig. Projek diti nga kitudu do mongingkuri pangangguran miampai mamalan do gama' pongintangan om ponguludan kinoyonon, iso goos di kosudong miampai boogian kosunion kawagu do terumbu karang i bobos tagayo om lobi apagon. Pinotolinahas di Tries Razak mantad Universiti IPB Java ontok toun 2021 do "Mananom karang nopo nga okon ko' mananom puun, hinonggo tonomon nu nga sumuni ii. Simbakuro nopo nga osowut po kopio. Kalantoi i kanto id iso kinoyonon nga duo meter sinodu dau, pangantak hidrodinamik toi ko' koonuan larva misuai tokuri om ii nopo nga au oguno hilo. Sabap do kogumuan projek ponondulian id Indonesia nopo nga poindalanon miampai aiso o ponoriukan osopung, amu natanom o terumbu karang id kinoyonon di bobos do kikoonuan."
Kotogisan Padang Padang (Pantai Padang Padang) nopo nga' kotogisan miampai 110-meter-ninaru (120yd) id Pecatu, id Semenanjung Nuluhon id Bali, Indonesia. Kowoowoyoon do togis do hiti nopo nga' opurak aalus om akawas o piras. 
Otutunan nogi o kotogisan diti sabaagi Kotogisan Labuan Sait montok do mogigion hiri.
Kotogisan Padang Padang diti nopo nga' poinladsong id kotogisan kotonobon Semenanjung Nuluhon, lobi kuang 3 km kabaatan kotonobon mantad Kotogisan Bingin i otutunan kopio, om lobi kuang sanjaam pamanahon mantad Denpasar.
Nuru do lumintuhun do 120 tukad om maya id pialatan do kowotuan di nahaba om piras montok sumuang id kotogisan. Haro nogi o bayaran montok sumuang. Otutunan kopio o kotogisan diti miampai kara di orohian do manakau kakamot tongoulun.
Kotogisan diti nopo nga' kotogisan luncur kitaang sompomogunan miampai lakun i otutunan sabaagi Padang Padang Left (pinunguranan do Balinese Pipeline). Kinoyonon diti nopo nga' iso mantad ko' limo kinoyonon montok moluncur id pomogunan soira otoronong o kowoowoyoon. 
Iti nopo nga' kinoyonon montok piboian moluncur tounan Piala Rip Curl i popokito do piipiro poluncur di bobos otutunan om kikabaalan id pomogunan.
Kinoyonon pongtimotan
Nakaanu o Padang Padang do kointutunan sompomogunan soira pongtimotan filem montok filem Eat Pray Love, pinaharo id kinoyonon diti di toun 2010, miampai Julia Roberts sabaagi palakun. Pinokito o filem diti kokomoi kolumison do kotogisan om minonguhup pinopoingkawas kointutunan kumaa modtutuongis.
GoBoat nopo nga' bot osikap i popioput do Uluwatu miampai Canggu, mongingkuri do timpu pamanahon kumaa 35 minit. Kotogisan Padang Padang nopo nga kinoyonon do dompok feri id Uluwatu, om Kotogisan Nelayan nopo nga' dompok feri id Canggu.
Kotogisan Pandawa (toi ko' Kotogisan Pandava) nopo nga' iso kinoyonon podtuongisan id Badung - Kuta Kabaatan om iso nogi mantad ko' ginumu kotogisan id Bali. Di pogulu, otutunan o kotogisan diti sabaagi iso kotogisan poinlisok do wilayah tu' kinoyonon dau id konuluhan om au po noilaan. Nosorilian o Kotogisan Pandawa diti miampai duo piras miampai iso nopo, noukir pointoguang do piras arca Pandawa om Dewi Kunti. Onom arca mantad sawat kumaa siriba nopo nga Kunti, Yudhishthira, Bhima, Arjuna, Nakula, om Sahadeva.
Otutunan o kotogisan diti sabaagi pamagayat do tutumombului om montok sipoot waig, om nogi otutunan sabaagi kabun algakultur rumpai rahat. Kiwaa apat turos kotogisan i oribau om anaru i kosudong montok mogigion sandad mananom do rumpai rahat. Sipoot waig nogi nga' korohian timpu toliwang montok tutumombului id kotogisan diti. Au kosudong o moluncur id kotogisan diti hali pia ogumu sipoot suai di otutunan maiagal do buul tapap kotogisan, jet ski om paragliding mantad piras Timbis kumaa kotogisan.
Walai produksi om studio filem nogi nga' insaru momoguno do kotogisan diti montok pongtimotan siri TV om filem montok TV toi ko' FTV.
Koburuon pointilombus
Koingkawason do ginumu modtutuongis kumaa kotogisan mongunsub do kolunduan montok monginsonong koumatan om infrastruktur ralan kumaa kotogisan. Id timpu dumontol, lumansan nogi yolo do kotogisan Pandawa nopo nga kosiliu sabaagi do iso kotogisan bobos tosonong id Bali miagal do kotogisan Kuta om kotogisan Sanur.
Kotonobon nopo nga iso ralan id suang do gana sidtana'. Ponong kotonobon iso mantad ko wayaan tongus (titik kardinal kompas) om misulak mantad ponong Kosilahon. Ponong kotonobon okito id boogian gibang do pata om kinoyonon montok kotonobon do tadau om tulan.
Kotumbayaan kikomoyon do mangakun do otopot haro. Koubasanan do sosongulun iy mangakun do otumbayaan kokomoi do tiso-iso ahal kapaampai do osontob otumbayaan id ginawo.
Kotumbayaan id dusuk saikologi kikomoyon do iso topurimanan kokomoi do kowoy-woyoon mogobi. Id dusuk do agama, kotumbayaan nopo nga sobogian guas do koingkokoton adat.
Kotunudan Pogun nopo nga kointalangan do sidilo (philosophy) pogun Malaysia.
Kodolinan boros Kadazandusun
Pogun tokou Malaysia nopo nga' kipongia'an do hizab do:
Sumigampot montok piisaan di topiot id taatanga' do tulun ginumuan;
Manampasi do iso' ralan pogiigion di emokratik;
Moniudong do iso' tinimungan tulun mogiigion di aadang id nomo do kasanangan Pogun aanu mogibaabagi miampai do aadang o kalaalahano;
Manahak kopontontuan kalansanan miampai poingukab ginawo doid kopogisuusuaian om mogikaakawo koubasanan sanad
Moniudong do iso tinimungan tulun mogiigion di muu'-buu' i momoguno do simbakuro om laguwagu doun kawawagu.
Mantad nodii dilo', yahai, tulun do Malaysia, dumani do monolinoos do sawiawi' o lokis om pinggisamaan do sumigampot do hizab diti tumanud do Prinsip id siriba':
KOTUMAYAAN ID KINOINGAN
TUMUMOYO' DOID LAJA' OM POGUN
KOMIYO'ON DOID KUASA' DO KOOTURAN POGUN
KOIMOYO'ON DO KUASA' UNDANG UNDANG
KAPAMANTANGAN OM KINITUNGAN
Koubasanan
Koubasanan nopo nga iso kowoowoyoo sosial om norma ii haro masyarakat koulunan. Koubasanan nopo nga andasan sabaagi do konsep gulu id suang antropologi, kahanggum sabaagi fenomena ii pootodon maya do pinsingilaan sosial id suang masyarakat koulunan. Kesejagatan koubasanan nopo nga oihum id toinsanan kemasyarakatan kouluan; kohompit no bontuk ekspresif miagal do inus, muzik, sayau, ritual, ugama om tiknologi miagal ko pomogunoon kakamot, mogonsok, tionon mundorong om basaan.
Konsep koubasanan id kakamot nopo nga kopulih do kopolombusan fizikal koubasanan, miagal ko laguwagu, inus bina om inus. Id aspek koubasanan okon kakamot nopo nga prinsip organisasi sosial (kohompit no praktik organisasi politik om institusi sosial), mitologi, sidilo (philosophy), kesusasteraan om simbakuro mantad do sandad koubasanan ii au okito id koulunan.
Kowingkatan Tagayo Ireland
Kouyuuyuon songulun tina miampai duo tanak dau ii noinggorit mantad kowingkatan tagayo diti, toun 1849
Kowingkatan Tagayo Ireland (Irish: an Gorta Mr, ) nopo nga iso timpu kosusahan ii nawayaan miampai koindalanan do kowingkatan, sakit om koundolihan id pulou dii masaan do toun1845 om 1849.:xv
Kowingkatan diti nopo nga mantad hawar:7 ii minamatai do tanom kentang id sorili do Eropah masaan do toun 1840-an. Bagas mantad korontumon do tanom di lobi akawas lolobi po id Ireland tu akawas kohontolon id iso per tolu mogigion id pulou dii nopo nga id sabab do etnik, ugama, politik, sosial om kobodian miagal ko kopongonuan tana, songonuan ghaib tana mantad sanganu ii amu poingion id tana dii om pemaktuban Undang-Undang Bijirin mantad koporintaan Britain. Toinsanai sabab diti nopo nga minanakadai id kadaat diti id mogisuusuai taang miampai opitotos do nabanta id pibarasan nawayaan.
Kadaat diti nopo nga iso timpu di apangkal id nawayaan Ireland hinombo id timpu dii nopo nga soboogian mantad pogun mi'iso Pogun Beraja Bersatu Britain Raya om Ireland id toguang demografi, politik om koubasanan id pulou dii.Ahal diti nopo nga osorou tomod do mogigion id Ireland gisom do nokoimbulai <ref>"The Famine that affected Ireland from 1845 to 1852 has become an integral part of folk legend."mantad di nokosiliu kumaa popoingkawas sunduan montok do tinimungan-tinimungan ii monokodunf do pomusarahan nasionalisme id Ireland. Pionitan mantad mogigion id pulou dii Ireland miampai koporintaan ii momorinta id United Kingdom nopo nga amu osonong om mantad dii nakapaagau do pionitan mantad etnik om mazhab ugama (lolobi po mantad tinimungan Katolik Ireland miampai Anglikan Britain), miampai miopoingkawas do sentimen om tinggisaman nasionalisme om republikanisme id Ireland miampai emigran tangabaal id sodu Mirika Sompuu.
Krakw nopo nga id kota Poland ii ointutunan sabab do nawayaan om nogi kolumison id posorili. Kota diti nopo nga kiwa longkod nawayaan di olumis, kohompit no do Wawl Castle om Rynek Glowny, kiwaa nogi do ponimungan om muzium. Koubasanan om nogi festival tuunion miampai inus nga pangantak ii mogimbayat do koulunan tumindapou id pogun diti. 
MionitdoChristmastide, Christmas Eve, Advent, Annunciation, Epiphany, Baptism of the Lord, Nativity Fast, Nativity of Christ, Old Christmas, Yule, St. Stephen's Day, Boxing Day
Krismas toi ko' Tadau Natal nopo nga karamayan monikid toun montok momuhondom kinosusuon di Jesus Kristus, i taandakon ontok 25 Momuhau sabaagi karamayan ugama om koubasanan do berbilion tulun pointongkop pomogunan. Oponsol o karamayan diti id suang toun liturgi do Kristian, i impuunan do musim Adven (mimpuun apat Tiwang pogulu Krismas) toi ko' Nativity Fast, om mongimpuun do musim Christmastide, i tumanud do nawayaan hilo id Kotonobon, poindalanon solinaid hopod om duo tadau om gisom Twelfth Night. Tadau Krismas nopo nga koundarangan umum id kogumuan pogun, ramayon maya keugamaan do majoriti tutumanud Kristian, om maya koubasanan do tulun ginumuan i okon tutumanud Kristian, om nogi iso boogian oponsol id suang musim karamayan di monorili dau.
Susuyan tradisional krismas i pinosusui id suang Pibatasan Wagu, ointutunan sabaagi Kinosusuon di Jesus, poposusui do nosusu i Jesus hilo id Bethlehem, kopihuyud miampai nubuat-nubuat mesianik. Soira nokorikot i Santo Joseph om Maria hilo, aiso no linimput id walai dii, om nonuan yolo iso kandang id nombo nosusu i Tanak Kristu hiri. Pinoilo do tasab o gugumompi ngaawi do abal diti om sumusuhut pinaralad di gugumompi ii.
Kiwaa mogisuusuai hipotesis kokomoi tadauwulan kinosusuon di Jesus, om ontok koimpuunon hinotusan kaapat, pinatatap do ponimungan o tadauwulan di ii no ontok 25 Momuhau. Tadauwulan nopo diti nga 9 tulan kalapas Annunciation ontok 25 Gomot, ii tadauwulan nogi do ekuinoks musim bunga. Kogumuan tulun Kristian mamaramai Tadau krismas ontok 25 Momuhau id suang Kalendar Gregory, i kogumuan notorimo om noguno miampai universal id suang kalendar sivil i gunoon do pugun-pogun pointongkop pomogunan. Sundung do ingkaa, mamaramai o soboogian mantad Ponimungan (gorija) Kristian Kosilahon do Krismas ontok 25 Momuhau tumanud Kalendar Julian laid, wi dinondo nopo nga kopihondot do & Milatok id suang kalendar Gregory. Otumbayaan o tutumanud Kristian do rinumikot o Kinorohingan id pomogunan doid bontuk tulun montok mongidu (menebus) douso tulun omm ii no tudu kopio karamayan do Krismas, om okon ko' montok do mongilo tadauwulan totopot kinosusuon di Jesus.
Adat resam nopo di mionit miampai Krismas id mogisuusuai pogun nga kiwaa piomungan tema om nontodon pra-Kristian, Kristian om sekular. Tradisi tadau koundarangan di ointutunan nopo nga kohompit no manahak tutungkap; momogonop kalendar Adven toi ko' kalungan Adven; Muzik Krismas om karoling; mintong do filim Krismas om drama Nativity; mogiolon-olon do kad Krismas; mampayat sambayang id ponimungan; taakanon ogingo; om popokito mogisuusuai ponginlumis Krismas, kohompit no puun Krismas, lampung Krismas, kopokitanan kinosusuon (nativity), kalungan bunga, mistletoe, om holly. Suai ko ii, kiwaa nogi piipiro figura i insaru pogiolon-olonon, ointutunan sabaagi Santa Claus, Father Christmas, Santo Nicholas, om Christkind, i mionit do manahak tutungkap kumaa tangaanak hiza musim Krismas om kiwaa nogi tradisi sondii. Gama do kapanahakan tutungkap om ogumu po aspek suai id suang karamayan Krismas nopo nha popohompit do koingkawasan kobodian, nosiliu nogi timpu dii ababayan oponsol om timpu kopobolian montok do pongindopuan. Mantad do piipiro hinotusan nakatalib, nakaanu o Krismas manahak bagas kobodian di mumang buru id kogumuan pogun doid pomogunan.
Hogot InggerisChristmas nopo nga bontuk otigas montok 'Christ's Mass'. Pinorekod o hogot diti sabaagi Crstesmsse ontok 1038 om Cristes-messe ontok 1131. Crst (bontuk genitif Crstes) nopo nga mantad hogot Yunani  (Khrstos, 'Christ'),kodolinan mantad hogot Hebrew  (Ma, 'Messiah'), i kirati 'anointed'; om msse nopo nga mantad hogot Latin missa, ii no kosombutan Ekaristi.
Gunoon nogi o bontuk Christenmas ontok piipiro timpu pointantu, nga baino nopo om ii nopo kaka nga arkaik om dialektal. Tadon nopo hogot diti nga mantad boros Inggeris Pintangaan Cristenmasse, i kirati 'Christian mass' (misa Kristian). Xmas nopo nga koinibaan montok Christmas i koubasanan okito id cetakan, tumanud pimato timpuunon chi  id suang hogot Yunanai , nga minamason o piipiro tapanai gaya do mongilag momoguno dii. haro o sukuon do koinibaan dii id suang boros Inggeris Pintangaan es masse (id nombo  nopo nga iso kawagu koinibaan montok hogot Yunani dii).
Ngaran suai
Koleda nopo nga ngaran tradisional Slavia montok Krismas om sumuku kumaa timpu mantad Krismas gisom Epifani, toi ko' miampai lobi umum, ritual-ritual Slavia i mionit miampai Krismas, tadon nopo piipiro dii nga mantad tontok pra-Kristian.
Kinosusuon di Jesus (Nativity)
Adoration of the Shepherds (1622) karya Gerard van Honthorst i monginruai kinosusuon di Jesus
Injil Lukas om Matius monusui do nosusu i Jesus id Bethlehem di tina dau i Haahangai Maria. Id suang Injil Lukas, minamanau i Yusuf om Maria mantad Nazareth kumaa Bethlehem montok dumopitar id suang sensus, om nosusu i Jesus hilo om pinoiliu id suang do palungan. Minapahabar o tasab do Isio no o maamamasi ngaawi do tulun, om nokorikot tolu gugumompi mongoi samba disio. Id suang Injil Matius, sambalik dau (sebaliknya), tinumanud do rombituon o tolu tulun majus kuminaa doid Bethlehem montok manahak tutungkap kumaa di Jesus, i nosusu sabaagi raja tulun Yahudi. Minanahak i Raja Herodes do kolunduan mamatai oinsanan tangaanak kusai kiumul id siriba duo toun hilo id Bethlehem, nga minogidu o paganakan dii kumaa hilo Mesir om ginumuli kawagu hilo Nazareth.
Kristen Jaymes Stewart (nosusu ontok 9 Ngiop 1990) nopo nga songulun mimingkono' Amerika. Nokotorimo isido mogisuusuai gaa' kaampai no Gaa' Filem Akademi British om Gaa Csar, suai ko' ii nakacalun nogi montok Gaa' Akademi om Gaa' Golden Globe.
Nosusu om pinagayo do molohing dau id Los Angeles ii goduduo nga poingkaraja' id suang industri kohiakan, nokotimpuun i Stewart do nointutunan ontok 12 toun umul dau maya tonggungan dau sabaagi tanak kumaa kono' Jodie Foster id suang filim thriller di David Fincher, Panic Room (2002). Kalapas minimbulai id suang filim miagal do Zathura: A Space Adventure (2005) om Into the Wild (2007), nakagampot isido do kointutunan global kalapas miningkono sabaagi Bella Swan id suang siri filim The Twilight Saga (2008-2012). Ii nopo nga iso mantad francais filim i nakaanu kopomuhuan bobos akawas om minanahak di Stewart do Gaa' Rombituon Wagu BAFTA ontok toun 2010.
Kalapas miningkono' id filim fantasi Snow White and the Huntsman (2012), minomili i Stewart lobi kumaa do kolobusan osinggawa mantad ko' filim miampai bajet agayo solinaid do piipiro toun. Filim-filim dii nopo nga kaampai no drama Camp X-Ray (2014), Still Alice (2014), om Equals (2016). Narayou isido mantad do kosolimbahan dau id suang filim drama di Olivier Assayas, Clouds of Sils Maria (2014), mantad dii nakaanu isido Gaa' Csar montok Mimingkono Mongunguhup Bobos Osonong. Nokoruba kawagu isido di Assayas id suang filim thriller supernatural Personal Shopper (2016) om minomonsoi debut arahan dau miampai filim toniba, ii nopo nga Come Swim (2017).
Guminuli i Stewart kumaa Hollywood miampai tonggungan apangkal id suang filim aksi Charlie's Angels (2019) om komedi romantik Happiest Season (2020). Maya tingkono' dau sabaagi Diana, Puteri Wales id suang filim biografi arahan di Pablo Larran, Spencer (2021), nokotorimo isido pancalunan montok Gaa' Akademi montok Mimingkono' Tondu Bobos Osonong.
Koposion gulu
Nosusu i Stewart id Los Angeles, California ontok 9 Ngiop 1990. Tapa dau, i John Stewart nopo nga songulun monunurupu sinasawat om penerbit soduontong. Tama dau, i Jules Mann-Stewart nopo nga songulun mogogontong skrip om momomonsoi filim. Jules, i nontodonon dau nopo nga mantad Australia om pinagayo id Maroochydore, Queensland, mininsingilo isido id Universiti Sydney pogulu do minundaliu kuminaa id Hollywood ontok 16 toun umul dau. Ontok toun 1953, naanu i Jules do duo mikoruhang Yahudi id California, i Norma om Ben Urman. Piipiro timpu sumusuhut, nokoindalan i Stewart do poniisan DNA. Id suang iso ponorubungan ontok Milau 2019, nokoboros isido do poniisan dii pinopokito do iso mantad todu om taki biologi dau ponong tama nopo nga Yahudi Ashkenazi. I Stewart nopo nga haro tabang, i Cameron B. Stewart om duo tabang angkat, i Dana om i Taylor. Ontok toun 2012, minomfail i tama di Stewart do piadaan kalapas 27 toun nakasawo.
Pinagayo i Stewart id Dolungan San Fernando. Suminikul isido id sikul tampatan gisom toun koturu, om soira nokohompit isido id suang gana pinsingkonoon, pinotilombus dau o o sinikulan dau maya pinsingilaan tosodu gisom nopupusan o sikul pangaan takawas. Sabap do pinagayo isido id paganakan di poingkaraja' okon ko' sabaagi mimingkono' id suang industri kohiakan, osorou di Stewart om osiliu isido do monunuat skrip toi ko' pangarah, nga amu isido koumbal do kosorou sumiliu do mimingkono. Nokoboros isido: "Amu oku insan mumang sumiliu do tumpuanyoho okon ko' songulun tangaanak i moboros do 'manu oku do ointutunan, sumiliu oku do mimingkono'. Au oku insan mogihum kokomoi do pinsingkonoon, nga asaru oku minluda do tanda tunturu ku tu orohian oku pen. Posuaton ku ngaran ku id nunu nopo."
Kotimpuunon buruon om kinalantayon tagayo (2000an)
Stewart ontok 2007
Tuminimpuun i Stewart miningkono ontok walu toun o umul dau, kalapas nokokito o songulun ejen dau do momonsoi kosolimbahan id suang drama Krismas id sikul tosiriba dau. Kalapas nokoindalan poniisan kabaalan solinaid do sontoun, nakaanu isido tonggungan kumoiso miampai kono' tokoro di amu mimboros id suang filim soduontong Disney Channel, The Thirteenth Year. Filim sumusuhut nopo nga The Flintstones in Viva Rock Vegas, hinonggo kono' dau nopo nga sabaagi 'sumandak papataam sinsing'. Nokoimbulai nogi isido id suang filim indie The Safety of Objects (2001), sabaagi tanak tondu tomboy kumaa songulun tama tunggal di kikobolingkaangan (Patricia Clarkson). Minongigit nogi i Stewart do kono' tanak tondu tomboy, susumakit diabetes, kumaa songulun tama di nokopiada' (Jodie Foster) id suang filim thriller Panic Room (2002), arahan dii David Fincher. Nakacalun isido montok Gaa' Artis tomulok montok kosolimbahan dau. Kalapas kinalantayon do Panic Room, miningkono' i Stewart id suang filim thriller di suai, Cold Creek Manor (2003), miampai minongigit do kono' tanak tondu kumaa kono' di tiningkono' di Dennis Quaid om Sharon Stone, om nokotorimo isido pancalunan Gaa' Artis Tomulok montok kosolimbahan dau. Ontok timpu diti, id suang buruon dau, tuminimpuun isido do minsingilo id walai tu amu atantu o nuludan dau.
Ontok hopod om apat toun dau, nakaanu i Stewart do tonggungan apangkal di kumoiso dau id suang filim aksi-komedi tangaanak, Catch That Kid (2004), miampai di Max Thieriot om i Corbin Bleu. Ontok toun dii nogi, minongigit nogi i Stewart do kono' Lila id suang filim thriller, Undertow (2004). Miningkono' nogi i Stewart do filim soduontong Lifetime/Showtime, Speak (2004), mantad novel miampai ngaran di miagal sinuat di Laurie Halse Anderson. Stewart, i kiumul do hopod om tolu ontok dii, minongigit do kono' Melinda Sordino, songulun tangaanak sikul pangaan koiso i oruhai no do nokotingkod moboros kalapas naampahu. Narayou o kosolimbahan dau miampai pointongkop. Minomboros o The New York Times do, "Nokowonsoi i Stewart do kono' di kotumboyo, poimponu do kosindualan om koborulangan."
Nokoimbulai i Stewart id suang filim fantasi-pengembaraan Zathura: A Space Adventure (2005), kitonggungan sabaagi Lisa Budwing, taka di au monongkoilo kumaa duo tanak kusai. Maamaso diolo mamain do pomoinan papan, sinimban diolo o walai diolo suminiliu do iso kapal angkasa i tumulud miampai aiso panamangan id labus do angkasa. Narayou o filim diti do pengkritik, nga amu nakagayat do media o kosolimbahan di Stewart. Amu minggura o kono' dau id poingompus do filim dii. Toun di sumusuhut, minongigit isido do kono' Maya id suang Fierce People (2006), arahan di Griffin Dunne. Kalapas filim dii, nokotorimo isido tonggungan apangkal sabaagi Jess Solomon id suang filim thriller supernatural The Messengers.
I Stewart nopo nga id taang ko-7 id suang katayadan AskMen "Top 99 Tondu" montok toun 2013. Pinungaranan isido o Glamour UK do tondu di kibasaan bobos osonong ontok toun 2012, 2013, om 2016. Ontok toun 2020, nokotorimo i Stewart do Gaa Mimingkono Dekad mantad Hollywood Critics Association.
Poingion i Stewart id Los Angeles. Ontok toun 2017, pinointalang isido do yau nopo nga biseksual, miampai minoboros, "Amu ko oborulong nung biseksual ko. Montok doho, ii nopo nga amu i koborulong." Ontok 2019, pinointalang di Stewart do sinunudan isido do amu popokito tupus dau kumaa tambalut tondu dau id kinoyonon don ginumuan, mooi do kaanu isido do tonggungan apangkal. Minoboros isido: "Amu oku mumang kumaraja miampai tulun-tulun miagal dii." Minangakun isido sabaagi songulun di feminis. Isido haro nogi o equinophobia, kopondosian kumaa kuda.
Koumbal i Stewart do miupus miampai di Anton Yelchin ontok pangtimotan Fierce People; pinointalang disido i Yelchin sabaagi "first heartbreak" dau. Kalapas pinitongkiadan diolo, miupus i Stewart miampai tambalut mimingkono dau id filim Speak, i Michael Angarano, mantad toun 2005 gisom kotimpuunon 2009.
Stewart miampai monunuat skrip, Dylan Meyer ontok Gaa' Kritik Pilion ko-27
Ontok toun 2012, minanain i Stewart om pinotoluod dau o gaun i ginarung dau id tayangan perdana The Twilight Saga: Breaking Dawn  Part 2 montok lelongan CharityBuzz i manahak kounalan kumaa Dana Kouhupan Sandy Yayasan Robin Hood, i popotounda sokodung timpu tanaru kumaa diolo dii noontok do Badai Sandy. Ontok toun 2016, minaganu isido boogian id kapamansayan iso sikul id Nicaragua maya organisasi aiso untung buildOn, miampai tudu do manahak kosiwatan kumaa tangaanak montok maganu ponudukan id liwang di lobi otinolig om momutut do turugan korutuman om bolou pimato. Ontok toun di sumusuhut, minonimung isido $500,000 montok kouhupan Badai Sandy miampai ruminuba do songulun "putera Kosilahon Tanga'" i amu pinungaran solinaid do 15 minit.
Nokotorimo i Stewart do Gaa' Csar, Gaa' Festival Filim Milano, Gaa' Artis Tomulok, om Gaa' Rombituon Tomulok BAFTA. Nakalantoi isido Gaa mantad National Society of Film Critics, New York Film Critics Circle, om Boston Society of Film Critics montok kosolimbahan dau id suang Clouds of Sils Maria. Nakacalun nogi isido montok Gaa' Akademi, Gaa' Golden Globe, om Gaa' Critics' Choice Movie montok kosolimbahan dau id suang Spencer.
Tinagas Kota Marudu poingiyon id Kota Marudu, Sabah, Malaysia. Tumanud do ponoriukan SIL Internationaldi toun 1985, ginumu nopo do monunutur boros diti nga 1,250 tulun.
Kuala Lumpur (koinibaan: KL) toi ko' ngaran poimponu Wilayah Pisompuruan Kuala Lumpur, nopo nga Ibu negara om kakadayan bobos agayo id Malaysia. Koiyonon Wilayah Pisompuruan i kilinaab tanah 244km2 (94sqmi), ionon do 1.973 juta tulun tumanud banci toun 2020. Poinsuang o Kuala Lumpur sabaagi kinoyonon metropolitan agayo i kahakup soboogian pogun Selangor, ii no Lembah Klang, iso tinimungan kakadayan i ionon do 8.9 juta tulun, om nogi kinoyonon metropolitan bobos nokoburu id Asia Silaubaat mantad ginumu mogigion om kobodian.
Pekan Kuala Penyu nopo nga ibu kota montok Watas Kuala Penyu id Boogian Pedalaman do Sabah, Malaysia. Populasi nopo dau nga kiikiro 659 ontok 2010, miampai tinimungan etnik with Dusun Tatana nopo nga tinimungan etnik bobos agayo.
Nawayaan om nontodonon ngaran Kuala Penyu
Tumanud do kotumbayaan om susuyan mogigion id posorili watas Kuala Penyu, ngaran Kuala Penyu naanu mantad bawang Sitompok ii nopo nga kiharo kaka watu/pampang di kaagal-agal do pondu (penyu) id piolungan do bawang dii. Ontok no dii o naanu ngaran Kuala Penyu. Okito o watu kibontuk do pondu dii soira osurut o waig id posorili piolungan dii.
Kuala Penyu nopo nga iso watas id Boogian Pedalaman sokid i miwolit do Watas Beaufort id ponong Kosilahon om nogi miwolit do rahat Wilayah Pisompuruan Labuan id boogian kabaatan.
Ginumu mogigion id posorili Kuala Penyu tumanud tinaru:
Ginumu mogigion tumanud tinaru 2010
Kuala Pilah nopo nga iso mantad turu watas id Damung Sembilan, Malaysia. Ginayo nopo do watas diti nga 1090 kilometer persegi om watas kotolu bobos agayo id Damung Sembilan kalapas Jempol om Jelebu. Kuala Pilah nopo nga id tanga-tanga do Damung Sembilan om nosorili do watas Jelebu ponong id koibutan, watas Jempol ponong id kosilahon, watas Rembau om Tampin ponong id kabaatan om watas Seremban ponong id kotonobon.
Kinoyonon pentadbiran
Watas Kuala Pilah nopo nga toinaon do Majlis Daerah Kuala Pilah i poinlongkod id kakadayan Kuala Pilah. Watas nopo diti nga popohompit do 11 mukim miampai 441 kampung om toinaon do 125 JKKK kaampai no kampung tradisional, kampung wagu om perkampungan tulun sandad. 
Id siriba nopo diti nga nuludan mukim i haro id watas Kuala Pilah om ginumu kampung:-
Kubutambahan nopo nga watas (kecamatan)id regensi Buleleng Kosilahon (kosilahon) id koibutan do Bali (Provinsi), Indonesia. Sinodu do watas diti mantad Singaraja nopo nga lobi kuang 12 km. Singaraja diti nopo nga ibu kota montok Buleleng id ponong kosilahon. Longkod pomorintaan nopo nga' id Desa Kubutambahan.
Kiwaa piipiro kuil di otutunan kopio miagal do Pura Meduwe Karang hinonggo nacaat no mantad piipiro toun di nakatalib. 
Rontob-rontob wilayah nopo nga miagal id siriba:
Id siriba nopo nga' nuludan boyoon mukim i koumbal kumaraja id kecamatan Kubutambahan:
Kecamatan Kubutambahan nopo nga kohompit no 13 desa miagal do; 
Mogigion Kecamatan Kubutambahan, Buleleng maya banci toun 2016, soginumu 55.350 tulun miampai 28.000 kusai om 27.350 tondu om purata dusai (gender) nopo nga 102,38.
Commission of the City of Kuching NorthCouncil of the City of Kuching SouthNickname(s):"Cat City", Bandaraya Perpaduan (City of Unity)Location of Kuching in SarawakKuchingShow map of SarawakKuchingShow map of MalaysiaKuchingShow map of Southeast AsiaKuchingShow map of AsiaCoordinates: 013327N 1102038E / 1.55750N 110.34389E / 1.55750; 110.34389CountryMalaysiaStateSarawakDivisionKuchingDistrictKuchingFounded by the Sultanate of Brunei1827Settled by James Brooke18 Magus 1842Municipality status1 Milatok 1953City status1 Magus 1988GovernmentKawoCity councilBodyCommission of Kuching North City Hall Council of the City of Kuching SouthMayor of Kuching NorthHilmy OthmanMayor of Kuching SouthWee Hong SengAreaCity of Kuching450.02km2 (173.75sqmi)Metro2,770.90km2 (1,069.85sqmi)Kuching North378.20km2 (146.02sqmi)Kuching South71.82km2 (27.73sqmi)Elevation8m (26ft)Highestelevation810.2m (2,658.1ft)Lowestkinawas0m (0ft)Population(2021)City of Kuching402,738Ketumpatan754.33/km2 (1,953.7/sqmi)Metro723,854Metrodensity336.8/km2 (872/sqmi)DemonymKuchingite / Orang Kuching(Sourced from Department of Statistics Malaysia (DoSM), 2022)Time zoneUTC+8 (MST)Summer (DST)UTC+8 (Not observed)Postal code93xxxArea code(s)082 (landline only)Vehicle registrationQA and QK (for all vehicles except taxis) HQ (for taxis only)WebsiteKuching North: dbku.sarawak.gov.myKuching South: mbks.sarawak.gov.my
Kuching toi ko' Bandar Raya Kuching nopo nga ibu damung om bandaraya i tagayo id Sarawak i poingiliu id Malaysia Kosilahon. Ii nogi nga longkod pomorintaan montok do Boogian Kuching om nuru do 2 bobog do tumulud mantad Kuala Lumpur. Bandar diti nopo nga poingiliu id Baang Sarawak id pompod do kotonobon daya damung Sarawak id pulou Bornea om kiginayo do linaab 431 kilometer persegi miampai ginumu mogiigiyon do 148,260 id koiyonon pomorintaan Kuching Utara om 254,478 id koiyonon pomorintaan Kuching Selatan. Nung piomungon nga kiginumu do 402,738 tulun do toinsanan.
Sarawak nopo nga boogian mantad do Empayar Brunei mantad do Sultan Brunei koiso ii Sultan Muhammad Shah. Kuching nopo nga longkod pomorintaan kotolu Sarawak ii tinoodo ontok toun 1827 mantad di songulun pembesar mobi Sultan Brunei ii nopo nga Pengiran Indera Mahkota. Pogulu notoodo Kuching, duo longkod pomorintaan di pogulu do Sarawak nopo nga Santubong ii pinoingkakat di Sultan Pengiran Tanga ontok toun 1599, om Lidah Tana ii pinoingkakat di Datu Patinggi Ali id timpuunon toun 1820-an.
Pengiran Muda Raja Hashim nopo dii nga pinapatahak do wilayah diti kumaa songulun pengembara British ii James Brooke sabaagi do wawa tu minonguhup dau magala do pemberontakan id Sarawak ontok dii. Pemberontakan dii nopo nga nakalantoi ontok wulan Milau 1840 om ontok 24 Manom 1841, nosiliu ii Brooke sabaagi Gabenor Sarawak miampai pomolohou do "Rajah", om au pinoilo kokomoi do pangkat diti gisom do 18 Magus 1842 kopongo do minangakun ii Sultan Omar Ali Saifuddin II do jawatan gabenor om pinopoilo kokomoi di Brooke ii nuru do mambayar soginumu do $2500 kumaa Sultan. Mantad dii, nosiliu o Kuching sabaagi longkod pomorintaan Brooke.
Pomorintaan Sarawak nopo nga nokotilombus miampai do tanak tompinai dau ii Charles Brooke. Sabaagi longkod pomorintaan, nosiliu o Kuching sabaagi do ririkoton montok do pombangunan. Pembangunan diti kohompit do sistom sanitasi. Ontok toun 1874, nokokito o kota diti do piipiro koburuon kohompit no do pombangunan lamin pongusapan, panjara, Fort Margherita om ogumu po o bangunan suai.
Iso walai tiyonon do tagayo nopo nga nowonsoi id sampaping walai koiso di Brooke ii nolohou do baino nopo nga sabaagi do Astana. Bangunan nopo diti nga notoodo ontok toun 1869 sabaagi wawa pisasawaan montok sawo dau. Nokoburu o Kuching id siriba pomorintaan Charles Vyner Brooke ii minangawaliu do tapa dau sabaagi do Rajah Kotolu Sarawak. Ontok do 1941, panaandakan Centenary nopo nga pinaharo id Kuching. Piipiro tulan nakatalib, nopupusan o pomorintaan di Brooke soira natawan o Sarawak mantad do Jipun.
Ngaran "Kuching" nopo nga ginuno di Brooke soira nokorikot isio ontok toun 1839. Kiwaa ogumu teori ii popoilo kokomoi do tadon hogot do "Kuching". Iso nopo kanto tadau nga mantad do hogot kucing toi ko Cochin, iso pelabuhan perdagangan India id Pantai Malabar om hogot gulu id China om British India montok perdagangan pelabuhan. Piipiro artifak Hindu nopo nga okito id Muzium Sarawak baino. Sundung do ingkaa nga towud suai nopo nga poporuput do Kuching nopo di gulu ii, ointutunan sabaagi do "Sarawak" pogulu nokorikot ii Brooke.
Kudat, watas id Sabah, Malaysia, poingiyon 190 KM mantad Kota Kinabalu. Watas Kudat nopo nga poingimpou id ponongkoibutan do pogun Sabah om poinsomok do Simpang Mengayau ii nopo nga id tompok kopio do Borneo.
Majoriti nopo mogigion id watas Kudat nga tinaru Rungus. Gama di nokosiliu Kudat sabaagi longkod koubasanan montok tinaru Rungus. Suai mantad dii, Kudat nopo nga watas di nokopogulu do no'i'on tinaru Cina, Malaysia, loloobi po mantad etnik Hakka.
Pogulu kinorikatan do mononolod Boritis, Koiyonon Kudat noonuan do ngaran Tomborungus (pamarait intodonon: Tomu do Rungus) tu kogumuan nopo moigion nga kitinaru do Rungus. Piipiro tulun otumbayaan do ngaran Tomborungus nopo nga naanu mantad ngaran bawang Tomborungan (aiso no baino) id sampaping do "Tomu do Rungus". Suai mantad dii, soira uhoton do mononolod Boritis kokomoi ngaran do kinoyonon dii, andasan nondo do mogigion nga monguhot yolo kokomoi do ngaran sakot ii nopo nga Kutad id boros Rungus. Aa alaid mantad dii, pinoolon di ngaran Tomborungus om nokosimban pamalahawan dii kumaa 'Kudat'.
Kuil Besakih (Boros Bali: ) nopo nga iso kompleks pura id kampung Besakih id doliwan do Nulu Agung id kosilahon Bali, Indonesia. Iti nopo nga' kuil di bobos toponsol, agayo om bobos olidang id suang do ugama Hindu Bali, om iso mantad koinsanai siri kuil Bali. Poinladsong lobi kuang 1000 meter id sampaping do Nulu Agung, iti nopo nga' kompleks agayo 23 kuil i misuai nga' kipionitan di agayo om oponsol id Pura Penataran Agung. Winonsoi o kuil diti miampai onom simbau, kisulup id sawat do piras. Tinanda' o totobon suangon miampai candi bentar (totobon suangon nopo nga' nalapak), om Kori Agung nopo nga totobon suangon kumaa liwang kumoduo. 
Nintonodon miampai otopot montok kuil diti nopo nga au otolinahas, nga kapansalan dau sabaagi do kinoyonon tolidang osomok no otolinahas do nokotimpuun mantan tontok pranawayaan. Nintonodon do watu Pura Penataran Agung om piipiro kuil suai kaagal-agal do piramid misimbou megalitik, i nokotimpuun lobi kuang 2,000 toun.
Gunoon o kuil diti montok sambayangan do Hindu mantad 1284 soira susumolod Jawa kumoiso minion id Bali. Id kotimpuunon do hinotusan ko-15, nosiliu o Besakih sabaagi iso kuil pogun montok dinasti Gelgel i kikuasa.
Kinoyonon
Kuil nopo diti nga' id piras do Nulu Agung, nulu kitapu di apangkal id Bali.
Inus winonsoi
Pura Besakih nopo nga' iso kompleks miampai duo nohopod om tolu kuil id sakai permatang selari. Kiwaa sulup misimbau om tukad montok minsawat id piipiro liwang om totobon sumuang mantad bata kumaa menara tapangkal toi ko' struktur Meru, i lohowon sabaagi do Pura Penataran Agung. Toinsanan diti piniagal id poingompus do paksi tunggal om winonsoi montok momuruan do tulun rohani minsawat om minsomok do nulu di noroitan do olidang.
Kinoyonon koumoligan apangkal montok kompleks diti nopo nga Pura Penataran Agung. Longkod simbolik kinoyonon apangkal olidang nopo nga' takhta tolipuk, toi ko' padmasana, i nokosiliu do ririkoton ritual poinggonop kompleks. Nokotimpuun iti lobi kuang hinotusan kohopod om turu. 
Siri kinoloputon Nulu Agung id 1963, hinonggo minamatai lobi kuang 1,700 tulun
om monompuronok do Pura Besakih. Linuyung do lava tinumalib do kuil kompleks miampai piipiro no meter. Nandasan do tulun Bali do pongumoligan kuil diti nopo nga' iso kosunduon, om panakatanda mantad dewa do popokito yolo kuasa diolo nga au momorumbak do monumen di pinoingkakat do tulun Bali.
Karamayan
Monikid toun, au okuri mantad ko' turu o karamayan pohoroon id kompleks diti gama do monikid kuil nopo nga' mamaramai do tadau kinouliton monikid toun. Kitaran diti tumanud do 210-tadau sontoun id kalendar Pawukon.
Iti nopo nga' nakacalon sabaagi do Kinoyonon Tinungkusan Sompomogunan di toun 1995, nga naanu nogi di toun 2015.
Tutumombului
Di toun 2013, ginumu tutumombului mantad labus nopo nga' 84,368 tulun (77.2 piatus montok toinsanan tutumombului), om tutumombului domestik nopo nga' soginumu 24,853 tulun (22.8 piatus).
Pinapalapur o CNN do derma au pasagaon nopo nga pokionuon do komulakan sandad mantad kokompungan id posorili om nogi mantad tutumombului di rumikot.
Kukuanga nopo nga susumuni maging mogisuusuai ii haro roun di nosimbanan ii roitan sabaagi perangkap serling - iso mekanisme ii mamagamit mangsa, ii kiluang om haro cecair pencernaan. Pamagamit diti nopo iso periuk kopio di naasil mantad roun di susumuni. Susumuni diti nopo nga mamagayat di om momolondod do mangsa momoguno paha id suang di periuk.
Kulam Waig Talasu Poring
Poring nopo nga iso resort montok tutumombului id Sabah, Malaysia. Poinladsong id 40km id kabaatan kotonobon do Upis Taman Pogun Kinabalu id watas do Ranau, Poinladsong o Poring id talun rasam tana tosiriba, misuai miampai talun rasan konuluhan om submontane di Taman Pogun Kinabalu. Ngaran do Poring nopo nga naanu mantad hogot Kadazandusun montok kawo do poring i haro id kinoyonon diri.
Poring nopo nga otutunan kopio montok kulam waig talasu om nogi kinoyonon rekreasi di otutunan kopio om ririkoton do tutumombului i roiton sabaagi Kulam Waig Talasu Poring. Kulam waig talasu dii nopo nga otutunan montok do teraputik om wiag i kiroromu do mineral sulfur , i otutunan kopio montok mongingkuri do oruol o otot. Kinoyonon ponsuon di korohian kopio do tutumakad Nulu Kinabalu di nokoguli.
Taman kolibambang: Taman kolibambang kumoiso id Borneo i haro taman, tapak ponginggumuan om pangansaan montok tudu ponoriukan, ponudukan om ponondulian do spesies kolibambang di oruhai no opunso.
Longkod Pemuliharaan Orkid Poring: Miampai 1,200 spesies okid i nabantalan id Taman Kinabalu, longkod diti kiwaa koleksi bobos tagayo do okid endemik id Sabah.
Wasai Kipungit: Wasai Kipungit i poinladsong lobi kuang 30 minit pamanahon mantad Kulam Wiag Talasu Poring. Okoro o wasai diti manta do Wasai Laganan, i lobi kuang 90 minit pamanahom mantad Kulam Waig Talasu Poring.
Taman Tropika: Palanuk om tambang suai nopo nga pokitonon miampai tombolog di mogikaakawo wotik id kukurungan do tombolog.
View of the Pamanahon kanopi id Kulam Waig Talasu Poring, Sabah, Malaysia
Pamanahon Kanopi Poring: Tutumombului nogi nga milo mimpanau id taatanga do kanopi puun kayu Manggaris - Raja talun. Wayaan do mamanau nopo nga soninaru 157.8 meter om miampai kinawas do 41 meter.
Odopon: Kulam Waig Talasu Poring nogi nga popotounda do todopon i tamangan do Taman Sabah id siriba do Kinabalu Nature Resorts miampai ponginsamakan di minimalis. Mantad dii, panamangan nopo nga sinolianan do Sutera Sanctuary Lodges, i pinopoburu do koumatan todopon do hilo, nga id aspek suai, pinopoingkawas do gatang lobi-lobi po kinoyonon todopon di noinsanangan no.
Kulkul nopo nga iso kawo kakamot komunikasi tradisional montok mogigion id Bali ii no kakamot pounion i koubasanan winonsoi mantad kayu toi ko' poring. Id monikid kompleks tradisional Bali, kiwaa au okuri mantad iso o kulkul. Suai ko id Bali, Kulkul i koubasanan lohowon sabaagi kentongan nga haro nogi pointongkop Indonesia. Mantad dii, kulkul nopo nga kakamot piromutan tradisional momogun Indonesia.
Pounion o Kulkul montok mogisuusuai tudu, kohompit no pamalahawan mogititimung, pamalahawan kerahan kinoris om isarat koligogon labus kaampai kadaat pomogunan om sangod mantad labus.
Ontok timpu Jawa-Hindu, roitan o kulkul sabaagi slit-drum ii no tabuhan miampai luang poinaru i winonsoi mantad kakamot gangsa. Montok momogun Bali, hogot kulkul nopo nga haro id suang hiis Jawa-Hindu Sufamala. Piipiro manuskrip lontar Bali nogi nga nakarait do aplikasi kulkul miagal do Awig-awig Desa Sarwaada, MarkaNdeya Purana, om Diwa Karma. Kaapat-apat naskah kuno Bali diti popolombus kokomoi kapansalan kayu id suang koposion momogun sandad. Kayu nopo nga kakamot impohon i kiwaa pionitan miampai tulun. Ontok panaladan Belanda id Indonesia, lobi ointutunan o kulkul miampai ngaran tongtong.
Kumokodong nopo nga sumuku iso kawo rogon mantad tinimungan rogon gayo i piaraon do sosongulun. Koubasanan nopo momiara kumokodong nga tondu i kitudu montok manamong do dapu om momoligogon tulun di karaatan. Pomiaraan rogon diti ointutunan sabaagi do solusuk. Tombiruo kumokodong monongkuyaan do onuan di momiara do raha mantad tondu di mogontian toi dankosusuan montok takanon. 
Tombiruo kumokodong nopo nga popomilo di momiara do sumiliu sabaagi iso kawo tombiruo di kitulu miampai tinai' i kibinabang om tumulud mogihum do takanon. Tumulud i kumokodong di id walai di noilaan do kiwaa tondu di dankapaganakan om mogihum kosiwatan do monguo om monosop do raha di tondu soira au pointorodok. 
Noboros do laang monolibamban kakasahan kumokodong nopo nga miampai popoiliu roun kirugi miagal ko' roun mongkuang id siriba walai tondu di dankapaganakan. Ingkaa iti boros tu orosian o tombiruo kumokodong minsomok do walai di kirugi tu orosian do kasawit o tinai id rugi di. 
Iso nopo laang di kibagas montok mongintutun do sanganu kumokodong nga miampai popoturug do tinan di aiso tulu i niduanan maamaso sumoliwan iyolo mogihum do takanon. Ingkaa iti tu soira koguli iyolo, kopioput o tulu di id tinan miampai pogolikud. Tulu nopo nga poingontong id dohuri tinan.
(Pinoilo mantad KWSP)
"KWSP" pinoilo kumaa hiti.
Kumpulan Wang Simpanan Pekerja (KWSP) nopo nga iso institusi koumoligan sosial i pinoturidong id siriba' do Undang-Undang Malaysia, Akta Kumpulan Wang Simpanan Pekerja 1991 (Akta 452) i popotounda do kounalan kopinsinan kumaa tulun maya panarampasan koopi-opion diolo miampai oulud om milo otumbayaan. KWSP nogi nga popotounda sistom di efisien om osonong montok poposili tongoboyoon do tumanud di tonggungan kooturan om nogi konuruan moral diolo montok momoguno id KWSP montok pakalaja id siriba diolo.
Kunak nopo nga iso watas id Boogian Tawau, Sabah, Malaysia. Pogulu nokosiliu do watas id toun 1 Mahas 1981, Kunak nopo nga id soibau do kotoinaan watas Lahad Datu.
Abaagi watas Kunak kumaa 2 mukim ii nopo nga Mukim Pangi om Mukim Madai. Kiharo 20 kampung id suang do Mukim Pangi om 11 kampung id soibau do Mukim Madai.
Id toun 2000, kiwaa 24,907 tulun mogigion id watas Kunak om nokoingkawas kumaa 61, 094 id toun 2010. Majoriti nopo do etnik id watas diti nga Bajau, Suluk, Bugis, Malau Cocos, Kadazan om piipiro kawo tinaru sandad suai. Kiwaa nogi piipiro tinaru Sina di papadagang om mananom do Sawit. Tumanud do statistik Banci Penduduk om Walai id toun 2000, kiharo soginumu 5, 372 walai di ionon om 1,029 walai di aiso poingion id Kunak.
Majoriti nopo tulun Kunak nga kiugama do Silam om kiharo nogi minoriti ugama miagal do Kristian om Buddha.
Kundasang toi ko' sumoonu lohowon sabaagi Kakadayan Tokoro Kundasang nopo nga iso pekan tokoro di bobos osomok do Nulu Nabalu om pointoning do Pekan Nabalu. Sinodu nopo do Kundasang mantad Taman Negara Kinabalu nga 6 km no. Kowowoowoyoon tawan di osonong om kokiikitanan posorili di olumis nopo nga iso sabab do ogumu tutumombului mongoi tombului id Kundasang.
Toud ko'onuan di tohontol kopio montok mogiigion do hiti nopo nga pomutanaman. Mantad dii, ointutunan kopio o Kundasang sabaagi longkod pomolian do rapaon id watas diti. Kotombuluian nogi nga osili toud ko'onuan di kumoduo oponsol montok mogiigion id Kundasang.
Tugu pomuhandaman Kundasang
Tugu pomuhandaman diti poingion id timpak do burul id likud do kadai-kadai rapaon toi ko umbuson. Mejar G. S. Carter, D.S.O. (Tob Carter) iri no tu tulun mantad New Zealand ii poingkaraja id Shell Oil Co. pinotimpuhun do kapamansayan do tugu diti id toun 1962, kopiampai do kohimaganan Taman Kinabalu montok momuhondom do 2,428 banduan Australia om British i noidu pogun maamaso Sangod Pomogunon II id kiim 'tawanan pisangadan Sandakan', miampai nogi do kapamanahan mantad sandakan om ranau di bobos oilaan do tongo oulun tu ogumu o minidu pogun. Tugu di nogi nga iso tanda mamantang do tongoulun sandad montok do goos diolo moguhup do 'tawanan pisangadan'. Haro onom no tulun mantad Australia di poimpasi po om nakaanu poposusui do koinggoritan di notoguangan diolo, nga aiso tulun Inggris do napasi.
Pomuhandaman Pisangadan Kundasang nopo nga iso mantad piipiro kinoyonon kagayat id Kundasang 
Haro piipiro kampung i haro id Kundasang, ii nopo nga;
Kundasang War Memorial (Kadazandusun:Tugu Pomuhandaman Sangod Kundasang) nopo nga iso kinoyonon pomuhandaman id pogun Sabah, Malaysia. Kinoyonon pomuhandaman diti nopo nga montok soudor British om Australia di napatai maamaso Kiim POW Sandakan id tindalanon diolo minongoi id Ranau. Suai ko ii, poposorou nogi iti kokomoi kinoinggoritan om kinolubukan tulun momogun Sabah.
Kinoyonon
Kinoyonon pomuhandaman diti nopo nga hilo id kakadayan tokoro Kundasang, pokiikiro 92 km (57 watu) mantad Kota Kinabalu.
Kointutunan
Gundohing Sevee Charuruks Ponuridangan do tugu pomuhandaman diti milo intangan kawagu maya di Mejar G.S. Carter DSO, songulun veteran sangod do New Zealand om kukumaraja do Shell Oil Co. (Borneo), tu isio no i minanahak do pomusarahan montok momonsoi tugu pomuhandaman ontok 1962. Tua pomusarahan disio nopo do minomonsoi tugu pomuhandaman di nga montok momuhondom 2,428 banduan Australia om British di minido pogun maamaso Pisangadan Pogun II id Kiim POW Sandakan om napatai maamaso tolu perarakan kapatayon. Mantad do 2,500 banduan Australia om British maamaso pisangadan, onom no tulun Australia do napasi id perarakan diti.
Minomuruan i Mr. JC Robinson, songulun arkitek tampatan do kinapamansayan do tugu dii. Sundung ingkaa, naraag o tugu pomuhandaman dii tu amu kabagal o totus montok monginsonong tu agayo o kinoyonon do tugu pomuhandaman dii, sundung do minanahak o kolunduan' pogun Sabah do kouhupan kousinan ontok toun 1995.
Ontok 2005, Mr Sevee Charuruks, songulun tulun Thai i poingion id Kota Kinabalu, Sabah, Malaysia minomonsoi ponginsanangan montok tugu dii sabaagi iso projek kopinsinan swasta. Ontok toun-toun di sumusuhut, nokohompit nogi o kolunduan' do Australia do manahak piipiro kouhupan montok ponginsanangan di potilombus. Sabaagi poomitanan, kouhupan soginumu MYR120,000 montok momonsoi tansar do plot, MYR350,000 montok Dewan Pomuhandaman Australia (i popointalang do dokumentari), MYR120,000 montok pomogundapan om pamansayan kawagu tolig konkrit do Contemplation Garden om MYR14,000 montok pamansayan do Confrontation Memorial.
Sabaagi pongumpau montok goos dau, nakaanu i Charuruks do gaa' do Surupu Bobos Nakalantoi Empayar British mantad kolunduan' do British. Minanahak nogi o kolunduan' do Australia do gaa' tapantang kumaa dau id siriba do Surupu Kolunduan' Australia (AM).
Plak id Taman Ros Inggiris.
Haro apat boogian do tugu pomuhandaman dii i mogiroromut maya iso ralan.
Taman Borneo miampai do bunga tolias do Nulu Kinabalu om
Contemplation Garden
Tolu taman di kumoiso nopo nga mobi do pogun mantad do mangsa.
Taman Australia
Taman Australia Suang nopo do Taman Australia nga bondira' Australia om plak luyang i kiuhu do "Pomuhandaman Sangod Kinabalu Kundasang om Australia". Haro nogi panel id suang do boros Inggiris om Malayu miampai uhu "Nawayaan' do tawanan sangod British om Australia id Sabah" i sinupu di artis Ross J. Bastiaan ontok 1998. Sinuat id siriba do relief Borneo o pamansayan pomuhandaman dii id boros Inggiris. Id nopo boogian tanga' id siriba do plat dii nopo nga kointalangan kokomoi peta ralan maamaso panau matai.
Taman Ros Inggiris
Plak id Taman Ros Inggiris Id boogian diti, montok tawanan sangod British, nopo nga iso taman ros. Papak marmar toitom miampai bondira' United Kingdom kiharo o suatan diti id boros do Inggiris:
Dedikasi montok kasarahan pointimporon do 641 surupu soudor british
I minidu pogun id suang kowoowoyoon di kasarat 
Id kem tawanan sangod Sandakan
Ontok panau matai om id Ranau 1943-1945
Amu yolo tumuo, Miagal dati i noiduanan tu tumuo
Amu kapaasan o tumul kumaa diolo, toun nga amu mongukum 
ontok tumonob tadau om ontok kosuabon 
hondomon dahai diolo.
Taman Borneo
Taman Contemplation Garden.
Tanda do Wayaan P.O.W.
Taman Borneo nopo nga kasarahan montok mangsa mantad Borneo, loolobi no montok tinimungan etnik id Sabah i monguhup daa di tawanan sangod maya nunu nopo karalano' nga yolo nga pinatai nogi. Id taman diti, tinanom o piipiro susumuni om bunga mantad Sabah, loolobi no spesies orkid i amu asaru orubaan miagal do Kinabalu rothschildianum Paphiopedilum, mantad genus do Paphiopedilum.
Taman Contemplation
Contemplation Garden Id suang Contemplation Garden, haro ralan lajur kumaa id kulam. Ontok 2011, pinasang o panel marmar hiti i kingaran oinsanan i mangsa.
Wawayaan POW
Tanda' do "Wawayaan P.O.W." Tundorongon tohuri id Tugu Pomuhandaman Sangod Kundasang nopo nga "Wawayaan POW", i minananda' do doyod tolu panau kinapatayon id gana. Tuminimpuun id Sandakan om nopupusan id pomuhandaman diti. Tinanda' o doyod do wawayaan diti momoguno papan tanda'.
Kunit (ngaran simbakuro: Curcuma longa) nopo nga iso kawo suusumuni mongusak poinsuang id koobpinayan gogomutan (temu-temuan toi ko' jahe-jahean id suang boros Tabai). Iti nopo nga iso kawo do pangavau di ogumu guno id suang do rapaon om toonsokon do suai id Asia Kabaatan. Kunit nogi nga oguno montok manahak wotik osilou kumaa nansakan. Suai ko' gunoon id suang do nansakan, kunit nogi nga ointutunan id ginumuan Tabai (tulun Malayu') om India miampai kounalan montok pomorisi suang tinan om popolundus do kulit. Id sampaping dii, roun om tusak kunit nopo nga ka'anangan tomod sabaagi ulam (roun napa') do piipiro ginumuan tulun Tabai.
Pomoguasan
Kunit nopo nga naanu mantad boros guas Proto-Austronesia, *kunij, pointimung miampai piipiro ngaran sokinoyonon suai id monompogunan Nusantara miagal do kunir (Jawa), konng (Sunda), huni (Bima), kony' (Madura), kunyir (Komering), kuni (Sangir). Boros dilo tinungkusan miampai hogot "osilou" i kinomi montok wotik.
Kogunoon
Id suang do nansakan
Kunit nopo nga rampa i koubasanan gunoon id suang nansakan id pogun-pogun Asia miagal kari, gulai om sanga'agal dau; oguno nogi o kunit diti montok manahak wotik osilou kumaa nansakan toi ko' sabaagi kakamot pongawet.
Ponokorusap
Natus pongusapan kikakamot poin'guas kunit kaanu mogiala miampai mogikaakawo rusap suai. Poomitanan nopo nga miagal ko' lumonit o langaban (rheumatoid arthritis) toi ko' lonit-langaban dontulang (osteoarthritis) kakamot minggoos sodium diclofenac, piroxicam, om phenylbutazone miampai gatang di piniagal apagon toi ko' kotosruhang (supplement) taakanon id kapsul (capsule).
Natus kakamot owonsoi mantad pinirit (extract) kunit kumaa kotosruhang taakanon id kapsul om kopolobusan dau kumingkiap no. Kotosruhangn diti winonsoi mantad kakamot poin'guas pinirit kunit miampai kakamot pomoruhang Vitamin B1, B2, B6, B12, Vitamin E, Lesitin, Amprotab, magnesium stearate, Nepagin om Kolidon 90.
Rimpang (tuber) suusumuni diti di kiumul lobi mantad sontoun milo gunoon sabaagi rusap kikounalan montok poposogit do tinan, mongisu, mamarahung hiob tian loolobi po kumaa lituko', monubu, poposoliwan lobi-lobi tongus id tinai', popotingkod kopomurahaan om moningolig kumodou o raha'. Suai ko iri, iti nogi nga gunoon sabaagi kakamot id suang nansakan.
Kunit nogi nga ginuno sabaagi rusap saap-katol (anti-irritation), saap-roliu (antiseptic) om ilag-doron om mongingkuri lulumonit kinulit lalamou kabang. Gusod (essence) dau di milo inumon di koubasanan orison toi ko' gunoon sabaagi rusap sulap montok momolingos linonit om nokotompisal. Kunit nogi nga kikounalan montok momolingos todung di nosonsong miampai woyo monutud kulit kunit om singudon.
Kounalan
Iso ponoriukan winonsoi do monoonoriuk mantad Pupuruan Tel Aviv, Israel nakaanu koilaan do kunit nopo nga haro iso kawo kakamot minggoos curcumin. Id suang tisuung (dose) di akawas, roromu di kaanu manahak bagas dongkolingos (therapeutic effects) momolingos kinolonito. Dr. Shahar Lev-Ari mantad Kalagaban Pongusapan Ginumuan, Pongusapan Sackler id Pupuruan Tel Aviv minomboros do ponoriukan di winonsoi miampai ginumuan monoonoriuk suai nakaanu koilaan do kakamot minggoos curcumin kaanu suma'ap batoh soira piroloton miampai iso tinimungan rusap saap-lonit di suai; iti nopo nga kipangantak do kakamot dii nopo nga kaanu papaanau tagamut poingidu' (free radicals) suai ko' kaanu sumiliu panaap-dondobo (antioxidant) montok momorumbak tagamut poingidu' sabaagi sabab kopio kumaa kinoimbulayan kuang-kuang batoh (cancer cells)
Koimoton
Kunit
Rimpang kunit
Roun kunit asaru gunoon id suang nansakan.
Guas kunit
Kunit miau om mumuk
Kupi nopo nga tiinumon di naralatan waig talasu di pointounda do bibit linsou kupi di linugu do papaasil iso waig di kiroso do opoit oomis. Kupi kapanahak bagas ponubu kumaa isai di monginum tu kikafaina. Tadau baino, kupi nokosiliu sabaagi iso tinumon do naanangan tulun sompomogunan.
Nokito tinumon diti ontok hinotusan ko-9 id lindal tasawat Habsyah. Koimbulayan tinuman diti nokopongulai tinumon kupu rumalad kumaa di Mesir om Yaman id honggo pinomasyur id tinimungan sugi om ontok abakko-15, tinumon diti nokorikot no id Armenia, Parsi, Turki om koibutan Afrika. Manrad pomogunan Silam, Kasarabakan kupi nokorikot id Itali om otongkop Eropah gisom norikot id pogun benua Amerika.
Kupi Turki nopo nga woyo kupi i pinotounda id suang cezve momoguno do linsou kupi i nokisar do aalus kopio om amu siniring.
Kopotoundaan
Kupi Turki nopo nga kupi i kinisar om ginour miampai pogolokon. Milo gunoon honggo-honggo nopo linsou kupi; kawo do arabika nopo nga bobos do osonong, nga gunoon kasari o robusta toi ko' i rinalatan. Pologoson o abuk kupi dii id suang kupi soira posurungon. Kisaron o kupi dii id walai momoguno pongisar manual i winonsoi montok mongisar di aalus kopio, kinisar tumanud pokionuon do papadagang kupi id kogumuan do boogian pomogunan, toi ko' binoli i nokisar no mantad id kogumuan kadai.
Kahve fincan era Uthmaniyyah
Kupi om waig, koubasan nopo nga miampai gula, pinarakan id suang poriuk poimbida i lohowon do cezve id Turki, om asaru lohowon do ibrik id kinoyonon suai. Nung tumimpuun momiputa nopo rinalatan dii, om pogulu kogolok, poundolihon ii mantad tapui; milo polosuon kawagu toruhai do induo montok popoinggumu puta tumanud korohian. Somonu, pokiikiro iso per tolu mantad kupi dii potikidon kumaa sangkir sosongulun; i noolu nopo nga pogulion kumaa id tapui om potikidon soira kogolok. Posurungon o kupi tumanud koubasanan id suang do sangkir porselin okoro i lohowon do 'sangkir kupi' kahve fincan.
Iso po kawagu koubasanan laid i kohompit do popoili cezve i sinuangan do kupi id suang do kuali di kisuang togis alasu. Pinalasu o kuali dii id tapui poingukab, mantad dii, atamangan di togis o talasu dii miampai poinggonop. Mantad talasu di pinaasil do togis, koinsawat o puta kupi dii do osikap. Milo nogi pitopongon o rinalom cezve id suang togis miampai talasu. Koubasan nopo uliton o proses diti intolu gisom ingapat om tohuri nopo posurungon nogi id suang sangkir tokoro i lohowon do sangkir demitasse.
Pointalangon o ginumu gula soira mamason do kupi. Ii nopo kanto nga aiso gula (Boros Turki: sade kahve), miampai okuri toi ko' osuhatan no gula (Boros Turki: az ekerli kahve, orta ekerli kahve toi ko' orta kahve), toi ko' oomis (Boros Turki: ok ekerli kahve). Asaru posurungon o kupi miampai iso-iso i okoro om oomis do akanon, miagal do Turkish delight. Somonu ii nopo nga kiroso do tua' pelaga, mastic, salep, toi ko' ambergris.
Kogumuan abuk kupi dii koundaliu mantad cezve kumaa sangkir; id suang sangkir, haro i kosonod id siriba nga ogumu i amu kosonod om aakan miampai di kupi.
Tumanud di tangabaal
Id suang karatas gama montok do Simposium Taakanon Oxford 2013, minonoriuk i Tan om i Bursa do woyo-woyo inus toi ko' kraf momonsoi om poposurung kupi Turki, tumanud do prosedur tradisional:
Momogoi'. Osonong nopo nga goi'on o kasang Arabika otomou di osonong kopio miampai osuhatan om ginumu di okoro momoguno tapui di otimbang om kuali oribau om nogi bosi tempa. Oponsol kopio tumingkod ontok timpu di kotunud, om poundolihon nogi kasang dii kumaa taang sumusuhut:
Poposogit. Pologoson kosogit o kasang dii id suang kutak kayu om menyerap tumau di nokolobi. Binoros do mamarahung o kawo kayu do roso, walnut nopo nga i bobos osonong.
Monutuk toi ko' mongisar. Nuru do ingkurian o kasang dii sumiliu do serbuk di aalus kopio. Oponsol o linalus serbuk dii montok kalantayon kupi Turki tu ii nopo nga mamarahung roso do puta om kabang. (Tumanud iso toud, ginayo zarah nuru do 75-125 mikron.) Pinotosol di tabaal do nuru tutukon diolo momoguno longon id suang mortar kayu, sundung apagon do momonsoi daamot momodimpot linalus di miadang. Mantad dii, koubasan do kisaron id kilang luyang toi ko' tambaga, sundung ii nopo nga papaasil zarah di lobi otuu.
Kapamansayan. Oponsol do momoguno cezve di otopot. Poiyanan diti nopo nga iso kelalang kon, i agayo id tuwou mantad ko' id liou dau, om winonsoi mantad do tambaga palsu di akapal. (Ginayo Cezve di koubasan nopo kowonsoi do sansangkir kupi om milo pokionuon id suang talian miampai ouhan id kogumuan pogun id kotonobon.) Waig tosogit, piipiro sinduk teh do kupi (bobos okuri nopo 7 gram tikid tulun) om posuangon o gula id suang cezve om poilihon id sawat tapui. Bontuk kelalang dii i alawis mongunsub do poninanan puta om popotimporon wongi dau. Au milo pogolokon kopio o kupi dii. "Taang diti nuru haro pongintangan di oulud om timpu di osorisid tu kupi Turki di opoto haro lapisan puta di akapal kopio id boogian sawat". Haro i kipomusarahan do monguhup o tambaga logam do popoingkawas roso dau.
Poposurung. Cezve haro rongus di gunoon do monungu id suang sangkir. Sundung do reka bontuk sangkir dii nopo nga aiso pionitan miampai roso tinumon, nga nokoboros i tangabaal do ii nopo nga mogowit pisuayan. Sangkir di osonong nopo nga winonsoi mantad porselin miampai rim di onipis: ii nopo nga manahak bagas kumaa roso do kabang. Popotosol o koubasanan do kohiakan poposurung kupi momoguno sangkir di ogingo, ii nopo nga tungkus do paganakan. Posurungon o tinumon dii miampai do sanggalas waig i nuru do tiuson po gulu montok momorisi do kabang. Minamarahung o koubasanan suai do kapamagatangan tutumombului kumaa tinumon om kohiakan karamayan, kaampai no manangon, monindu naangayan, om suusuai po.
Sundung do taang diti nopo kanto nga pinorontob id kupi moden, poomitanan nopo, kupi dii nopo kanto nga binoli i nogoi om nokisar no, ritual om kosusukupan (poomitanan, wongi antisipatif kasang ginoi) nopo koindalan tumanud imaginasi om haro bagas psikologi.
Nawayaan
Kadai kupi Istanbul, c.1809 (artis Yunani i au ointutunan, Muzium Victoria om Albert)
Nokotongkop o monginum kupi id pomogunan do Silam ontok hinotusan ko-16. Mantad Hijaz om nokorikot id Kaherah; mantad hilo kuminaa id Syria om Istanbul. Tinanom o puun kupi di kumoinsan nogi id Yaman maya komersial, pinointutun do hilo mantad talun rasam Ethiopia hinonggo poinsuni ii. Ontok timpu di alaid, minonoiso o tulun Yaman do eksport linsou kupi id pomogunan (tumanud di Carl Linnaeus, miampai tinomod do minomorumbak tinori diolo do sumuni). Minonguasa' o empayar Uthmaniyyah do wilayah kotogisan kabaatan Yaman solinaid do oruhai no iso hinotusan (1538-1636), loolobi no pelabuhan kupi dau i nointutunan, Mocha. Ontok hinotusan ko-18, Mesir nopo nga wilayah bobos kiharo-haro id suang empayar Uthmaniyyah, om komoditi apangkal di padagangon nopo nga kupi Yaman. I papapadagang Kaherah i kitonggungan do pinopundaliu ii mantad Yaman kumaa pasaran id pomogunan do Silam.
Konstantinopolis nopo diti nga ngara do Istanbul di laid po. Kakadayan diti nokoumbal do nasanganu om nokosiliu do longkod empayar-empayar Rom om Byzantium pogulu sinangod do koporintaan Empayar Uthmaniyah. Kakadayan diti nokoumbal nointutunan sabaagi Byzantium nga mianangan pomungaranai koimbagu soira i Maharaja Constantinus I o minomonsoi kawagu om pinoingkakat ontok 330 M. Pinomungaranan koimbagu kumaa ngaran babaino Istanbul ontok1930 sabaagi iso mantad ponginwoguan Atatrk kumaa doTurki.
Ontok tontok Empayar Byzantium, kakadayon diti nakaanu kinoingkawason om nogi longkod kotumbayaan Kristian Ortodoks. Kustantiniyah kakal po do longkod kotoinaan Ponimungan (gorija) Kristian Ortodoks gisom baino. Id suang koporintaan di Maharaja Justinian I, bongunan agung Hagia Sophia nogi nga winonsoi.
Ontok 1453, sinugku'an di Sultan Muhammad al-Fatih minanagod om nakalantoi kumaa Constantinopolis/Kustantiniyah. Alapas dii, minomonsoi koimbagu i Baginda sultan do kakadayan i nokosiliu do longkod kotoinaan kopomorintaan Empayar Uthmaniyah mantad toun 1453 gisom toun 1922.
Kuta nopo nga' kinoyonon modtutuongis, miampai togori nopo nga' kampung kakadayan (kelurahan) om ibu kota Kabupaten Kuta, Kabupaten Badung, kabaatan Bali, Indonesia . Kuta nopo nga' soboogian do kinoyonon metropolitan Denpasar, 12km (7.5mi) id kabaatan longkod kakadayan Denpasar. Di koimpunon nopo nga' otutunan sabaagi do kampung nelayan, iso kakadayan kumoiso id Bali i popokito do podtuongisan di tagayo, om sabaagi longkod podtuongisan id kotogisan, kakal sabaagi do kinoyonon podtuongisan di apangkal id Indonesia. Otutunan kopio iti id taang sompomogunan miampai kotogisan di tanaru, ogumu adapan, kadai pangakanan om bar, om ogumu pelayar di otutun kopio rumikot mantad Australia. Osomok iti miampai do Totobpoon Kapal Tulud Sompomogunan Ngurah Rai id Bali.
Id pomusarahan do Kolunduan Provinsi Bali, panamangan kumaa koubasanan Bali, toud sandad posorili, om tayam tolias nopo nga' iso kapansalan id suang do kopoingkakatan pulou diti. Montok tudu diti, rinontob o korikatan modtutuongis kumaa gasait id aspek kabaatan pulou di ogumu kopio; Kotogisan Kuta nopo nga' id kabaatan gasait diti om Sanur id boogian kosilahon. Aiso modtutuongis pasagaon id boogian do koibutan gasait.
Id kabaatan, Kotogisan Kuta nopo nga' katalib do totobpoon kapal tulud id Jimbaran. Kakadayan om kampung poinsomok nopo nga' kohompit no Seseh (6.4nm), Denpasar (4.5nm), Ujung (1.8nm), Pesanggaran (2.0nm), Kedonganan (2.9nm), om Tuban (1.0nm).
Badung Regency kohompit no tolu watas miampai ngaran do Kuta:
Watas Kuta (Kecamatan Kuta), kohompit do kokompungan id Kuta, Legian, Seminyak, Kedonganan, om Tuban. Kuta, Legian om Seminyak minombontuk do konurbasi id boogian kotonobon genting i popioput do gasait Nusa Dua kumaa pointongkop Bali.
Watas Kabaatan Kuta (Kecamatan Kuta Selatan; kohompit do Jimbaran om pointongkop do gasait Nusa Dua).
Watas Koibutan Kuta (Kecamatan Kuta Utara; kohompit do kokompungan do Kelod, Kerobokan, Kerobokan Kaja, Tibubeneng, Canggu, om Dalung).
Baino, Kuta nopo nga' nosiliu sabaagi longkod kakadayan i poinlongkod kumaa tutumombului di alaab om miamung miampai kakadayan-kakadayan sombol. Legian, id Koibutan, nopo nga' longkod komersial Kuta om gana do kogumuan restoran om kinoyonon kohiok. Kogumuan hotel disan rahat di tagayo nopo nga' ponong id boogian Kabaatan Tuban. 
Legian om Seminyak nopo nga' piomungan do koibutan Kuta soninaru do Jl. Legian om Jl. Basangkasa. Iti nogi nga' disan do kakadayan di lobi otoronong miampai tionon kiwoyo kotej, tionon do tulun-tulun ekspatriat. Id nogi id koibutan miagal do Petitenget, Berawa, Canggu, om Seseh  kopongoputan wagu om lobi otoronong id kotogisan Kuta. Ouhan yolo do onuon maya Abian Timbul toi ko' Denpasar om Kerobokan. Piipiro hotel tagayo nopo nga' haro id kinoyonon diti: the Oberoi Bali, Template:Multiple image Hard Rock Hotel Bali, Kokompungan Intan Bali, Legian Bali id Petitenget, Dewata Beach, om Bali Sani Suites id Berawa.
Id nawayaan kotimpuunon, Kuta nopo nga' iso kokompungan do ponginsadaan tokoro. Nga' kinoingkakaton do Kuta montok tutumombului mantad Kotonobon, lobi-lobi po kotogisan Kuta, di toun 1930-an papasabap do nokoburu o kampung diti. Antakan di 1960-an, nosiliu o Kuta sabaagi do kinoyonon popular montok tutumombului om pelayar tu' kowoowoyoon do lakun di osonong. Nokotilombus do nokoburu o Kuta di toun 1970-an, miampai hotel, tanda' mato om restoran di noukaban sabaagi do ponuli kumaa koinggumuan do tutumombului.
Antakan di 12 Gumas 2002, Kuta nopo nga' gana duo pengeboman i winonsoi do Jemaah Islamiyah pengebom katama do matai, tinimungan orongit Islamis. Antakan di pukul 11:05 totuong, songulun pengebom katama matai pinoloput do bom id beg gagantayon disio id kalab totuong Paddy's Pub, papasabap do ogumu notogu. Lobi kuang 20 saat kalapas dii, lobi ogumu bom korita pinoloput id van Mitsubishi topurak id kalab totuong Sari Club, misulak do Paddy's Pub Dalan Legian.
Watas tionon om komersial miampai mogigion di opidot nakawaya do korumbakan di tagayo, miampai luang sorinalom do iso meter (3.3 kaki) mantad kinoloputan do bom korita dii. Soginumu 202 tulun napatai om 209 o notogu.
Memorial Pengeboman Bali
Memorial pengeboman Bali
Kalapas do pengeboman Bali kumoiso id Kuta di toun 2002, i minamatai do 202 kohompit do 88 tulun Australia, iso memorial kakal winonsoi id tapak Paddy's Pub i naraag id Legian Street. (Bar wagu, pinungaranan do "Paddy's: Reloaded", nukaban kawagu id Legian Street. Tugu pomuhandaman i winonsoi mantad do watu i kiukiran do osusa, pinasangan do plak marmar di tagayo, om kisuang do ngaran om kowarganegaraan di nangapatai. Haro nogi o bondira pogun di nangapatai. Insanangan kasari o monumen diti miampai osonong om atarang soira otuong.
Pinowonsoi o memorial diti di 12 Gumas 2004, kinouliton toun kumoduo do sangod dii. Dedikasi diti kohompit no ababayan Hindu Bali om kikosiwatan o tutumombului popoiliu do bunga om nogi koposolimbahan suai. Duta Australia om pegawai Indonesia nokotindapou do ababayan diti tu' kogumuan napatai nopo nga' tulun do Australia.
Kotogisan Kuta
Nointutunan o kotogisan diti di koimpunon toun 1970-an. Kotogisan Kuta (koo-tah) nogi nga' otutunan sabaagi Sunset Beach, misulak do Sunrise Beach, ngaran suai montok Kotogisan Sanur. Restoran mewah, om kalab nogi nga' haro id kotogisan dii.
Di toun 2011, tansar watu togis topurak soninaru duo meter, winonsoi id suang do woyo inus Bali, winonsoi solinaid dalan montok mongolig togis do kotilib id kafe om restoran. Balanja projek diti nopo nga' Rp. Indonesia 4 bilion (USD $255,000). Sasatanga tutumombului au orohian tu' roitan sabaagi do mangantob do kotogisan, om i suai nopo nga' mamarati do tolig dii kaanu monguhup do popian do tuni mantad wayaan korita i ososok id ralan do sampaping. Montok momolidang do kotogisan, miagal di koompokon Magus 2011, antaban o vendor montok papadagang do taakanon id kotogisan, nga' pasagaon kasari yolo papadagang do tiinumon om tutungkap.
Timpu rumasam tounan id rantau diti insaru do papasabap ogumu rinomos om polositik id kotogisan. Mogigion om nogi tutumombului nogi nga' miampai poingukab ginawo momolidang do rinomos dii.
Podtuongisan
Otutunan o Kuta id Bali sabaagi do ririkoton tutumombului di omura montok tulun Australia tu' miinsomok. Kotogisan Kuta otutunan montok pelayak tu' kowoowoyoon do lakun do konsisten om osonong. Kotogisan Kuta nogi nga' osomok do totobpoon kapal tulud.
Koubasanan bobos otutunan
Noroitan nogi Kuta id suang do "I've Been To Bali Too", single mantad band folk-rock Australia Redgum mantad album 1984 diolo, Frontline. Haro nogi tinimungan punk rock Indonesia Superman Is Dead, i bobos otutunan maya sinding Inggiris dau, "Kuta Rock City".
Kuta Kabaatan (Indonesian: Kuta Selatan) nopo nga watas (kecamatan) id Badung Regency of Bali. Ii nopo nga kogompit do Nusa Dua, iso gasait agayo kumaa id kabaatan mantad pulou Bali.
Ii nopo nga 101.13km2 soginumu 116,143 tulun tumanud Banci 2010 om 131,139 tumanud Banci 2020.
Popohompit ii onom o kampung, miagal okito id siriba miampai koiyonon diolo om mogigion tumanud Banci 2010 om Banci 2020.
Poinladsong o Jimbaran id dompok kabaatan tanah genting i popiromut do gasait Nusa Dua (toi ko Nulu Badung) - dataran akawas watu kapur di okodou id sampaping do kabaatan Bali - miampai Kuta om Tuban nopo nga lobi osodu kumaa koibutan. Pecatu, Ungasan om Kutuh nopo nga kampung di otidong id dataran akawas, om Benoa nopo nga poinladsong id dompok kosilahon gasait om kiwaa koiyonon podtuongisan Nusa Dua, miampai Tanjung Benoa mombontuk beting pasir di okikip i poinaru ponong koibutan kumaa Denpasar.
Pogun Kuwait  nopo nga iso pogun laja ko'oturan ii poingiyon id Teluk Arab. Pogun diti nopo nga miwolit do Iraq id koibutan, om Arab Saudi id kabaatan. Ngaran Kuwait nopo nga pongonibaan do boros Arab ii kikomoyon do "kuta ii nowonsoi somok do waig'.
Kuwait nopo nga nowonsoi ontok hinotusan ko-16 masaan do piipiro suku Badwi mantad puak "Al Aniza" minindaliu hilo id disan rahat koibutan Teluk Arab mantad Naj, pogun kinosusuon diolo id pogun Arab Tanga ii nowingkatan. Poingion yolo id kinoiyonon ii timpu diti noilaan sabaagi Qatar solinaid do lobi 60 toun pogulu minundaliu kaagu suminoborong do rahat montok mion id kopulauan De Chader, om minomonsoi do iso "kut' (kuta tokoro) hilo.
Pomorinta-pomorinta pogun diti ontok timpu si baino nopo nga mantad pusakag Sabah I. Sabah I nopo nga nopili mantad komuniti ii kogumuan nopo nga saudagar-saudagar, om kitongungan montok monorupu a'al ehwal pogun, miampai a'al ehwal labus pogun om cukai. Laang diti misuai mantad kogumuan amiriah suai id Teluk Parsi ii noburuan do momorinta ii mangahau do ahod.
Kwon Eun-bin (: , nosusu ontok 6 Milatok 2000), ointutunan sabaagi Eunbin toi ko' Eunbean, nopo nga susuminding om mimingkono Kabaatan Koreai. Minampayat isido do musim koiso Produce 101 (2016), pogulu noidu id episod koduo tohuri. Nosiliu isido puru tinimungan tondu Kabaatan Korea ii no CLC ontok Mansak 2016 miampai minapalabus o tinimungan dii do EP kotolu Refresh. Debut isido id siri soduontong Bad Papa (2018)om mantad dii mingkono id siri miagal do Top Management (2018), At a Distance, Spring Is Green (2021), Dear. M (2022) om Duty After School (2023).
Koposion pogulu om ponudukan
Nosusu i Kwon Eun-bin ontok 6 Milatok 2000, id Seoul. Tapa nopo dau nga songulun photojournalist. Nokosikul isido id Wonmyong Elementary School, Yangji Elementary School, Onham Middle School, om Hanlim Multi Art School.
Kylie Kristen Jenner (nosusu ontok 10 Magus 1997) nopo nga songulun model, momuruan abaabayan id soduontong om duta kumaa jenama Seventeen. Isido nopo diti nga nointutunan ahapas koimbulai id program soduontong iri no tu E! Keeping Up with the Kardashians miampai paganakan dau. 
Ontok 2013, Kylie Jenner pinoposoliwan koleksi eksklusif if siriba do PacSun id nowonsoi miampai di tadi dau i Kendall Jenner.
Kyoto nopo nga iso kakadaian id wilayah Kyoto di poingiliu id tanga-tanga pulou Honshu, Jepun, iyonon do osomok 1.5 juta tulun. Mantan longkod domboyoon (royal) Jepun diti nopo nga nosiliu do longkod kotoinaan Wilayah Kyoto, om nogi iso mantad ko' do boogian tohontol do koiyonon metropolitan Osaka-Kobe-Kyoton (Keihanshin).
Sundung do hinta arkeologi nopo nga papatantu koiyonon pogulu tulun id kepulauan Jepun hino no ontok kira-kira 10,000 toun SM, nga okuri po koilaan kokomoi koubasanan tulun do hiti pogulu hinotusan ko-6 M. Ontok hinotusan ko-8, soira nokorikot o pondita ugama Buddha di kirahung om kohompit id totongob (hal-ehwal) karajaan Domboyoon (royal), pinoundaliu do Maharaja o longkod kakadaian kumaa koiyonon di osodu mantad rahung diti. Minomili i Maharaja Kammu do Kampung Uda, ontok dii id watas Kadono, Wilayah Yamashiro sabaagi koiyonon dau.
Pita Kyoto alapas Maraini
Kota wagu di pinungaran do Heian-ky (Jepun: , "tranquility and peace capital") nosili koiyonon do tioyon (palace) domboyoon (royal) Jepun ontok toun 794. Mantad dii, nokotimpuun o timpu Heian id nawayaan Jepun. Id boros Jepun, pinungaranan o kota diti do Kyo , Miyako  toi ko' Kyo no Miyako . Ontok hinotusan ko-11, pinungaranan kawagu o kota diti sabaagi Kyoto (longkod kota). Poinkakal o Kyoto sabaagi longkod pogun Jepun gisom nokoundaliu kumaa Edo ontok toun 1868 maamaso timpu Ponondulianan Domboyoon (royal). Alapas nalanan o ngaran do Edo kumaa Tokyo (Longkod Kota Kosilahon), Kyoto nogi nga ointutunan do toruhai sabaagi Saikyo (, "Longkod Kota Kotonobon"). Ontok timpu pramoden, ointutunan o Kyoto sabaagi Keishi , di kirati "metropolis" toi ko' "longkod pogun".
Ontok toun 1467-1477, norumbak o kinoyonon diti maamaso Pisangadan nin, om au nokoburu-buru gisom pintangaan hinotusan ko-16. Pisangadan miampai tinimungan-tinimungan samurai nogi nga ogumu kopio id wawayaan, gisom popohompit do bangsawan tioyon (palace) (kuge) om nogi tinimungan-tinimungan tongougama. Walai agam bangsawan nosili kuta, noukad do aralom o simpung id posorili do koiyonon montok manalob do tapui, om ogumu bongunan di sinorob. Mantad kaantakan dii, amu nodii haro kawagu o koligaganan di agayo kopio irad diti.
Ontok kolimpupuson do Pisangadan Pogun Koduo, nokoumbal o puruan Mirika Sompuu do momusorou mooi do Kyoto nga mangan nogi oonongo' do bom atom tu ii nopo mogiigion Kyoto (longkod intelek Jepun) oilaan do lobi mamagatang do kapansalan sinjata dii. Sundung do ingkaa, noukab o koiyonon diti mantad sanarai tu sinonsog d Henry L. Stimson, Setiausaha Pisangadan montok kotoinaan Roosevelt om Truman. Nakalapas nogi mantad bodilan toomod, nga noontok do sangod udara tokoro di minamatai mogiigion.
Mantad dii, nosili o Kyoto sabaagi iso mantad ko' piipiro bandaraya Jepun di kakalo po momoguno ogumu waalon timpu tintod pisangadan, miagal ko' walai bandar tradisional di ointutunan sabaagi machiya. Mulong po ingkaa, proses pemodenan pinoporumbak do Kyoto di laid montok manahak kosiwatan kumaa inus waalon wagu miagal ko' kompleks Stesen Kyoto.
Nosili o Kyoto sabaagi iso bandaraya di pinalan ontok 1 Manom 1956. Ontok toun 1997, nosili o Kyoto sabaagi longkod montok persidangan sompogunan di pinapaasil protokol koposolianon gas walai kasa di pinungaranan maya bandaraya diti.
Kyrgyzstan (Kyrgyz: , rumi: Kyrgyzstan, Rusia: , rumi: Kyrgyzstan) toi poimbantug nopo nga roitan do Republik Kyrgyz nopo nga iso pogun id Asia Tanga. Nosorili do tana om nulu-nulu, pogun diti nopo nga miwolit do Kazakhstan, Uzbekistan, Tajikistan om China. Kyrgyzstan nopo nga kirati do 'Tana Kyrgyz". Pogun diti nga maan nogi roitai sabaagi "Switzerland montok Asia Tanag" tu kogumuan kinoiyonon kaamung do kyrgyzstan poinsuang id konuluan Tian Shan.
Kysh nopo nga pulou kotolu bobos tagayo mantad ko' apat pulou tapangkal id Jepun om nogi bobos ponong kabaatan mantad pulou di suai (i.e. au kohompit do Okinawa om Pulou Ryukyu (Nansei)]]). Di pogulu po, otutunan iti sabaagi do Kykoku (, "Nine Countries"), Chinzei (, "West of the Pacified Area") om Tsukushi-no-shima (, "Pulou do Tsukushi"). Ngaran kinoyonon kinawayaan Saikaid (, lit. West Sea Circuit) nopo nga sumuku kumaa Kyushu om pulou id posorili. Ginayo do Kyushu nopo nga 36,782 square kilometres (14,202sqmi) miampai populasi soginumu 14,311,224 di toun 2018.
Maamaso do ponginwoguan Taih Code di hinotusan ko-8, nokohimagon o Dazaifu sabaagi hogot togori khas id kinoyonon diti.
Kowoowoyoon pate geo do Kyushu
Pulou nopo diti nga konuluhan, om nulu kitapui bobos aktif id Jepun, Nulu Aso id 1,591 metres (5,220ft), poinladsong id Kyushu. Kiwaa ogumu po tanda'-tanda' aktiviti tektonik suai, kohompit no ogumu kinoyonon do tudan-udan talasu. Om i bobos otutunan nopo nga id Beppu, id ponong kosilahon, om posorili do Nulu Aso id taatanga do Kyushu. Pulou diti piniada mantad do Honshu maya do Selat Kanmon. Nosiliu pulou di bobos tosomok do benua Asia, om iti nopo nga totobon sumuang id Jepun tumanud do nawayaan.
Ginayo kinoyonon diti nopo nga 36,782.37km2 (14,201.75sqmi) i pinoposiliu do pulou ko-37 bobos tagayo id pomogunan. Agayo no tokuri mantad do pulou Taiwan, soginayo 35,808km2 (13,826sqmi). Kinawas bobos takawas nopo nga 1791 meters (5876 feet) id Nulu Kuj.
Ngaran do Kysh nopo nga naanu mantad siam wilayah kuno id Saikaid i poinladsong id pulou: Wilayah Chikuzen, Wilayah Chikugo, Wilayah Hizen, Wilayah Higo, Wilayah Buzen, Wilayah Bungo, Wilayah Hyga, Wilayah Osumi, om Wilayah Satsuma.
Baino, Kyushu Region (, Kysh-chih) nopo nga wilayah di notakrif miampai politik i haro turu wilayah id pulou Kyushu (i kohompit nogi bagas Wilayah Tsushima om Wilayah Iki sabaagi soboogian do Nagasaki), noruhangan do Wilayah Okinawaid kabaatan:
Kyushu nopo nga haro 10.3piatus do populasi id Jepun. Kogumuan do populasi Kyushu nopo nga poinlongkod poingompus do boogian koibutan kotonobon, id kakadayan do Fukuoka om Kitakyushu, miampai populasi mogigion nopo nga kumaa id ponong kabaatan kotonobon sumuang do Sasebo om Nagasaki, om ponong koibutan nopo nga kumaa id Kumamoto om Kagoshima. Suai ko' ita om Miyazaki, ponong kosilahon nopo nga popokito do pongingkurian umum montok populasi. 
Maya politik, Kyushu nopo nga kotolinahas sabaagi mongigit di agaras kumaa Simpung Demokrasi Liberal.
Monikid data banci do tulun Jepun, populasi id Kyushu miampai Pulou Ryukyu (wilayah Okinawa om Kagoshima Prefectures) nopo nga nakawaya do pongingkurian populasi mantad po di toun 2000-an. Hali pia miagal di, koingkurian do populasi dii nopo nga au adala kopio tu miampai relatif nopo nga ogumu kadar kosusuon id Ryukyuan id goduuduo kinoyonon do Ryukyuan (Okinawa om Kagoshima) om pointongkop do wilayah Kyushu. Suai ko iri, wilayah suai id Kyushu nogi nga akawas o kadar koruakan dau kopiadang do kinoyonon suai id Jepun. Ryukyuans nopo nga tinimungan minoriti tulun sandad id Jepun
Soboogian do Kyushu nopo nga kiiklim subtropika, lobi-lobi po id Wilayah Miyazaki om Wilayah Kagoshima. Totus pomutanaman tapangkal nopo nga wagas, teh, sigup, mundok om nogi soya; kohompit nogi sutera i poosilon miampai alaab.
Suai ko kinoyonon nulu kitapui id ponong kabaatan, kiwaa nogi burutak tudan-udan kiwaig talasu id okito kopio id koibutan do pulou i, id posorili do Beppu. Tudan-udan dii nopo nga kinoyonon montok kinaantakan do ekstremofil mikroorganisma pointantu, i kaanu masi id posorili di alasu.
Kiwaa duo kinoyonon Sakagon Sandad Posorili id Kyushu: Yakushima (nokodopitar di 1993) om Pulou Amami-shima, Pulou Tokunoshima,boogian koibutan do Pulou Okinawa, om Pulou Iriomote (nokodopitar di 2021).
Kobodian Kyushu nopo nga manahak lobi kuang 10% mantad ginumu pointongkop do Jepun, miampai KDNK i miagal do Iran, pogun ko-26 bobos tagayo id pomogunan, om zon kobodian kaapat bobos tagayo kalapas tolu kinoyonon metropolitan tapangkal Tokyo, ], om Nagoya.
Kobodian Kyushu nopo nga kiwaa struktur porindustrian di osulimbang, mantad industri primer miagal do pomutanaman, kumaa industri sekunder miagal do pamansayan, om industri tertiari miagal pomukadayan, porkhidmatan om kotombuluyan. Koposoliwanan pomutanan id kinoyonon diti nopo nga soginumu 1.8 trilion yen (boogian 20% mantad ginumu pogun), om kinoyonon diti nopo nga longkod koposoliwanan domestik tapangkal montok industri automobil om sampapas konduktor. Kyushu nogi nga haro industri panamangan kolidasan i nokoinlaab kopio, kohompit no panamangan pongusapan om noos, om ogumu po koumatan ponoriukan om pamansayan id gana do hidrogen, tenaga suria, om tenaga i milo inwoguan suai. Suai ko' iri, Kakadayan Fukuoka, Kakadayan Kitakyushu om Wilayah Okinawa nakatatap sabaagi Zon Khas Strategik Negara, i na'aga do kibagas riak kobodian kumaa pointongkop wilayah Kyushu maya pamansayan inovasi id suang industri om promosi kousahawanan wagu om syarikat wagu.
Kyushu nopo kinoyonon di kipiromutan kobodian do ogirot id Asia. Sabaagi poomitanan, monoluod o Asia do 420 (77.9%) mantad 539 kes ponginlaaban labus pogun montok syarikat Kyushu-Yamaguchi mantad 2010 gisom 2019, om monoluod o Asia do 61.1% mantad ginumu eksport Kyushu-Yamaguchi di toun 2019, 7.4 mato piotusan lobi takawas mantad pogun sabaagi koinsanai. Sabaagi nod logistik id pialatan do Jepun om Asia, tuundorongon kapal rahat Hakata om Kitakyushu popoindalan do soginumuan kontena sompomogunan. Suai ko' iri, ginumu kapal tutumombulu mantad di toun 2019 nopo nga 772, om monoluod o Kyushu soginumu 26.9% mantad ginumu pointongkop pogun.
Otutunan kopio o Kyushu miampai mogikaakawo porselin, kohompit no termasuk Arita, Imari, Satsuma, om Karatsu. Industri tawagat nopo nga poinlongkod id koibutan posorili do Fukuoka, Kitakyushu, Nagasaki om Oita om kohompit nogi roromu kimia, korita, semikonduktor, pomprosesan logam, pamansayan kapal, om suai-suai po. Pulou Tanegashima nosiliu do ponokowalai montok Longkod Angkasa Lepas Tanegashima, kinoyonon montok kopohimaganan do roket bobos tagayo id Jepun.
Koumatan sasakayon
Kyushu nopo nga miromut miampai pulou tagayo Honshu maya do Terowong Koritapui Kanmon, i mogoit do koritapui okon ko' Shinkansen mantad Syarikat Koritapui Kyushu, om Terowong Shin-Kanmon i lobi wagu San'y Shinkansen. Koritapui id pulou diti nopo nga igitan do Syarikat Koritapui Kyushu om Syarikat Koritapui Jepun Kotonobon, miampai mogikaakawo syarikat di lobi okoro miagal do Wayaan Koritapui Amagi om Wayaan Koritapui Nishitetsu. Koritapui Kyushu Shinkansen mamanau id pialatan do kakadayan tapangkal id pulou, miagal do Fukuoka om Kagoshima, miampai wayaan nokoruhang id pialatan do Takeo-Onsen om Nagasaki, i noukab mantad po di Manom 2022. Kyushu nogi nga otutunan montok servis koritapi di osonong, miagal do the Limited Express Yufuin no Mori om Limited Express Kawasemi Yamasemi.
Sunsuyon Kanmon om Terowong Wayaan Kanmon nogi nga popioput do pulou dii miampai Honshu, papasaga do korita montok koduo-duo. Lebuhraya Kyushu nopo nga poingompus do pulou, popioput do Lebuhraya Higashikyushu om Skyline Ibusuki, popioput do kakadayan-kakadayan tapangkal miagal do Fukuoka om Kumamoto id poingompus do ralan. Ogumu nogi ralan kokompungan di otoronong, kohompit no wayaan tutumombului i otutunan miagal do kotogisan Nichinan om Aso Panorama Line id Wilayah Kumamoto. Porkhidmatan bas pointounda om kohompit no 2,400 wayaan id suang do kakadayan Kyushu, popiromut do ogumu kinoyonon suai.
Piipiro porkhidmatan feri om korita nopo nga popiromut do koduo-duo boogian koibutan om kabaatan Kyushu miampai kakadayan tuundorongon kapal rahat tapangkal id pulou Honshu (Kobe, Osaka, Tokyo) om Shikoku.
Kyushu Sangyo University  Tinimungan besbol nopo nga nakalantoi do Pialaan Kabansaan Jepun di toun 2005
Kinoyonon Sakagon Pomogunan id Kyushu
Hoenn, iso wilayah fiksyen id suang do francais Pokmon i poinlongkod id Kyushua
Iti nopo nga Kalabit.
Tambunan nopo nga iso kakadayan om watas id Boogian Pisuk, Sabah, kosilahon Malaysia id kopulohon Borneo. Kinoyonon nopo dii nga 81 km mantad Kota Kinabalu, 1000 m kinawas id Dayat Crocker. Kiikiro 19,760 mogigion ontok toun 1991 om nokoingkawas kumaa 35,667 tulun ontok toun 2010. Kogumuan nopo mogigion nga mantad Tinaru Dusun. Nosorilian o watas diti do ranahon om 77 kokompungan. Ponong id kosilahon nopo do watas diti nga ii no Nulu Trusmadi (2462 meter),nulu koduo bobos akawas id Malaysia kalapas Gayo Ngaran (Nulu Nabalu).
Wilayah Pisompuruan Labuan nopo nga' Wilayah Pisompuruan koduo id Malaysia. Papahangkum iti do pointongkop pulou Labuan di kiginayo do 91.64 km2. Poingili o Pulou Labuan diti lobi kurang 10 km mantad disan rahat Sabah, 2 1/2 jam pamanahon momoguno kapal tulud mantad Kuala Lumpur, om lobi kurang 30 km mantad disan rahat Brunei. Pulou Labuan diti noisytihar sabaagi longkod pongusinan labus disan rahat ontok di 1990 om tuundorongon kapal obibas cukai mantad di toun 1956. Haro nogi tuundorongon kapal di aralom om agayo id Labuan diti, i nosiliu sabaagi nontodon do ngaran kinoyonon diti ii kirati do tuundorongon toi ko' Labuhan. Longkod kakadayan montok Wilayah Pisompuruan Labuan nopo nga' Bandar Victoria.
Waig id Pulou Labuan nogi nga' oniting om disan rahat di kitogis soninaru do disan rahat, poposiliu do kinoyonon diti sabaagi kinoyonon do tutumombului di osonong kopio. Pulou Labuan diti nogi nga' haro kowoigan di osonong montok aktiviti montolop om haro apat kinoyonon do pintalapan skuba.
Pulou Labuan di kopiipio nopo nga' soboogian mantad do Kosultanan Brunei. Antakan di toun 1846, pinatahak di Sultan Brunei Omar ALi Saifuddin II kumaa British o pulou diti soira ginuno do British o pulou diti sabaagi longkod manangod do lanun.Ontok di toun 1848, noisytihar o Labuan sabaagi Tana' Jajahan Mahkota British. Katalib dii, ontok di 1890, nigitan do Borneo Utara. Hali pia miagal di, antakan di 1 Milatok 1906, tinahak kagawu o Labuan kumaa British om nokosiliu soboogian do Damung-Damung Selat antakan di 30 Gumas miampai Singapura, Melaka om Pulou Pinang. Mantad era togori British id Pulou Labuan,Bandar Victoria nopo nga' longkod pomorintahan om sosio kobodian mogigion do pulou dii. 
Ontok di Momuhau 1941 gisom Mahas 1945, Labuan nopo nga' id siriba kolunduan do Jepun. Ngaran Labuan diti pinoundaliu kumaa Pulou Miada , i naanu mantad ngaran Komander susumangod Jepun id Borneo Marquis Toshinari Maeda. Soira nokopogidu o Jepun om naayi togori British, piniamung o Labuan miampai Borneo Utara ontok di 1946. Kalapas dii, miampai do Sabah miniamung do Malaysia di toun 1963.
Di pogulu po, Labuan nopo nga' iso kinoyonon di aada'an do koimogoton. Kalapas noisytihar do Wilayah Pisompuruan ontok di 1 Mansak 1984, kinoyonon do tinaru Kedayan om Tabai Brunei tumimpuun no sabaagi iso pingongoyon utama montok pelabur labus pogun do papadagang, lobi-lobi no katalib nooisytihar o Labuan sabaagi Longkod Pongusinan Disan Rahat Sompomogunan toi ko' IOFC ontok di Gumas 1990 (dondo nopo nga' otutunan sabaagi Longkod Pamadangan om Pongusianan Sompomogunan toi ko' LOFSA).
Bagas nawayaanh timpu nakatalib id Labuan nokosiliu sabaagi iso pamagayat do tutumombului miagal do id Taman Damai (kinoyonon do Jepun minokiala kumaa British), lobong susumungod labus ii napatai ontok pisangadan miampai susumangod Jepun id Tanjung Taras om Taman Burung Eksotik.
Suai ko' bagas nawayaan timpu di laid, labuan nogi nga' otutunan sabaagi iso kinoyonon do aktiviti sipoot rahat taang sompomogunan miagal do pialaan magapon rahat taralom, jet ski om kayak sumorili do Pulou Labuan.
Labuan i di pogulu po iyonon do monginginsada, tumimpuun do sumiliu ririkoton do mokiikinobos mantad suang om labus Labuan gama do pinongukaban do Universiti Malaysia Sabah Kampung Antarabangsa Labuan om Kolej Matrikulasi Labuan.
Politik
Labuan nopo nga' iso wilayah Pisompuruan Malaysia. Pulou diti nopo nga' todbiron do Karajaan Pisompuruan maya Jabatan Wilayah Pisompuruan (Di laid nopo nga' Komontorian Wilayah Pisompuruan). 
Luguan Kotinanan Labuan nopo nga' songulun Pongorusi ii kitonggungan do popoindalan tugas sabaagi do pihak kikuasa tempatan ii kitonggungan do koingkakatan om togori Labuan. Labuan diti nogi nga' haro songulun do porwakilan id Dewan Negara om songulun id Dewan Rakyat. Puru Dewan Negara montok do Labuan diti nopo ng" (Aiso, aiso po lantikan wagu) om wakil Labuan id Dewan Rakyat nopo nga' YB Dato' Indera Dr. Suhaili Bin Abdul Rahman. Koubasan nopo, puru Dewan Rakyat id Labuan nopo nga' lontikon sabaagu Pongorusi Kotinanan Labuan. Kampung-kampung id Labuan nopo nga' tamangan do 27 tulun Luguan Kampung ii linantik do Kotinanan Labuan. Koubasan, soboogian tagayo do luguan-luguan kampung nopo nga' sukod Kadayan-Brunei, suai ko Luguan Kampung Sungai Keling ii mantad do tinaru Sina.
Id siriba nopo nga' sanarai pontadbir id Labuan:
Wilayah Pisompuruan Labuan nopo nga' lobi kurang 8km mantad disan rahat pulou Borneo boogian pantai kotonobon. Pulou Labuan nopo nga' pulou bobos tagayo, om haro limo po pulou tongokoro id posorili pulou diti ii otutunan sabaagi Pulou Papan, Pulou Burong, Pulou Kuraman, Pulou Rusukan Kecil om Pulou Rusukan Besar.
Antakan di Ngiop 2009, miampai pinokianu di Tinimungan 20 pogun di kiharo-haro om mingkakat,Organisasi Kerjasama dan Pembangunan Kobodian (OECD) pinoposanaraiitom Labuan sabaagi do iso mantad ko' "syurga montok rahsia perbankan". Suai ko Malaysia, OECD nogi nga' manyanariitom do Filipina, Costa Rica om Uruguay. Apat pogun diti pinomungaranan do pogun di bobos osiriba tu' mangada kooturan wagu kopongukaban pongusinan miagal do mogiolon moklumat kokomoi cukai. Hali pia miagal di, pinosoliwan do OECD o Longkod Pongusinan Labus Disan Rahat Labuan mantad sanarai oitom syurga cukai ii amu misokodung toi ko' komitmen montok misokodung id suang moningolig do ponginsalaan tumumboyo id suang piawai porcukaian do piipiro tadau katalib dii. 
Demografi
Komposisi etnik id Labuan di toun 2020 nopo nga' Tabai Brunei om Kedayan (61,549 toi ko' 72.81%), Kadazan-Dusun, Rungus, Murut om Lun Bawang/Lundayeh (2,084 toi ko' 1.82%), Cina (17,620 toi ko' 18.75%), India (209 toi ko' 0.86%) om tinaru suai (7,179 toi ko' 6.14%).
Budaya
Majoriti mogigion id Labuan nopo nga' sukod Tabai Brunei om Kedayan. Kiugama yolo do Silam om mooboros momoguno boros Malayu dialek Kadayan-Brunei toi ko' lobi otutunan sabaagi dialek Labuan. Haro piipiro pisuayan do dialek Labuan diti sokiro piadangon do Boros Malayu standard. Id siriba nopo nga' katayadab do piipiro boros di insaru gunoon id suang pibarasan monikid tadau:
Lado mogkusur, lado taragang, lado laus nopo nga iso kawo lado mantad varieti lado di pinasakag mantad spesies Capsicum annum i poinsuni mantad id Mexico. Nointutunan o lado diti do tua' di okoro toi'ko potimburulu' o woyo pongungua' di lado. Nointututunan kopio iti id Asia Silaubaat poinlobi po di pogun Malaysia, Indonesia om Thailand.
Pononomon do lado mogkusur id Malaysia nopo nga pinoindalan do tongoulun montok momonu do pokionuon pasaran di akawas tomod.
Lahad Datu, naanu mantad do boros Bajau. Boros 'Lahad' mogowit korotian do kinoyonon om 'Datu' kirati tulun bangsawan. Id suang do boros Malayu, 'Lahad kirati do tindal. Pomungaranan nopo do kinoyonon diti nga gama do koundolihon tongo datu-datu (bangsawan) mantad Koporintaan Sulu di binuruanan di Datu Puti pogulu toun 1879 tu nakaanu kuasa mantad Sultan Brunei montok kinoyonon dii.
Kopomorintaan Sulu id soboogian Pulou Borneo nokotimpuun id toun 1890. Tumanud do tulun Idahan di poingion id kinoyonon dii, pogulu nopomungaranan Lahad Datu, ngaran nopo montok kinoyonon di nga Kerugau i kirati do 'batu karang bertompok' id kotogisan do Kunak gisom id Membatu, Tungku.
Koponguhupan kobodian id watas diti nopo nga mantad do polobuhan id Teluk Darvel tu obibas mantad luyud tagayo tu nooligan do Pulou Sakar. 
Teluk Darvel, Lahad Datu
Watas diti kiginayo do 6,501 KM pasagi om 687, 372 hektar. Tumanud do aasil banci, ginumu mogigion id kinoyonon diti nopo nga 195, 865 tulun.
Tinaru nopo di poingion id watas Lahad Datu nga koingkakat mantad tinaru Idahan, Cina, Suluk, Bajau, Bugis, Jawa om kiharo nogi mogigion aiso kookunan mantad Indonesia, Filipina om Pakistan.
Ugama om kotumbayaan
Silam nopo nga ugama majoriti id kinoyonon diti om kiharo nogi ugama minoriti miagal ko Buddha, Kristian, Sikh om suusuai po.
Kakadayan Lahad Datu
Lahad datu nopo nga watas kaapat id bobos tapangkal id Pogun Sabah sabaagi longkod do kobodian loobi po montok aspek pongindopuan id boogian Pantai Kosilahon.
Lai Pei Jing (nosusu ontok 8 Magus 1992) nopo nga songulun maamamain Badminton Malaysia id acara beregu. Minongimpuun isido do gamasi id ababayan badminton tondu sosongulun. Miapid isido miampai di Chan Peng Soon do mamain badminton id pintangaan 2014 om Magus kopihondot toun dii, om nokodimpot yolo taang pomogunan id kinoyonon No. 48. Sundung do ingkaa, minongoput isido piuhupan miampai di Tan Aik Quan mantad kolimpupuson wulan nakatalib. Mantad 2016, miapid isido miampai di Tan Kian Meng montok mamain badminton.
Lamin Pongusapan Eropah nopo nga iso lamin pongusapan don ginumuan id Al-Fukhari miinsomok do Khan Yunis id Kabaatan Semenanjung Gaza, Palestin. Pinoimpohon iti do UNRWA miampai geran mantad Koisaan Eropah di toun 1989.
Kos pamansayan di kumoiso montok Lamin Pongusapan Eropah miampai 232 katil nopo nga lobi kuang $45 riong. Tudu dau nopo nga popotounda panamangan kolidasan primer om sekunder montok mogiigion do Gaza. Lamin pongusapan diti nopo nga kakal po id fasa pamansayan di toun 1999.
Maamaso di 2019, lobi kuang 17,500 susumakit sonwulan numaan usapo id lamin pongusapan diti. Iti nopo nga iso mantad tolu lamin pongusapan susukuon tapangkal id Semenanjung Gaza. Tumanud do luputan UNDP, lamin pongusapan diti nopo nga popotounda do porkhidmatan makmal, porkhidmatan pongtimotan (CT, MRI, X-ray), unit panamangan rapi, om pamayayakan poimbida.
Pisangadan Gaza 2023
Maamaso 31 Gumas 2023, sangod tawan Israel nopo nga nokoontok id posorili do Lamin Pongusapan Eropah. Antakan di 13 Milau, Tom Potokar, luguan abaal mamayayak Bulan Sabit Merah id lamin pongusapan, minonuat id Twitter do minongusap isio ogumu susumakit i notogu.
Antakan di 19 Milau, kalapas nosorili o Lamin Pongusapan Al-Shifa do susumaap Israel, Kotinanan Kolidasan Sompomogunan nopo nga pinopoilo do palan montok mogoit do topod susumakit id Al-Shifa kumaa Lamin Pongusapan Eropah om Kompleks Pongusapan Nasser id suang do 2 gisom 3 timpu abantalan. Antakan di 23 Milau, luguan Jawatankuasa Pongumolig Koligagagnan Pongusapan id Lamin Pongusapan Indonesia pinopoilo do susumakit om kukumalaja id Lamin Pongusapan Indonesia nokoundaliu no id Lamin Pongusapan Eropah.
Antakan di Mikat 2024, kukumalaja panamangan kolidasan labus i kumalaja id Lamin Pongusapan Eropah natandon id Gaza soira naanu do Israel o Piolitan Rafah. Tammy Duckworth minonokodung do koundolihan songulun dokutul di natandon, Adam Hamawy, i notumbayaan disio do minongumolig koposion disio kalapas notogu id Iraq. Minoboros i Hamawy kumaa The Washington Post kokomoi okuri kosuusukupan om ogumu tangaanak di nongotogu nopo nga usapon id Lamin Pongusapan Eropah.
Antakan di Madas 2024, Tinimungan Pongumolig Israel (IDF) minonuhu do popoundaliu kinoyonon hinongo poinladsong o Lamin Pongusapan Eropah, om pinoposoliwan do kenyataan do lamin pongusapan nopo nga au kohompit id tisuhu diti. Kukumalaja, susumakit om tulun di pinoundaliu nopo nga minogidu mantad lamin pongusapan diti miampai kapangkalan tu' kowoowoyoon ralan om piipiro tulun sumakit. Ogumu i pinoundaliu id Lamin Pongusapan Nasser. Maamaso sinompon, ogumu bekalan do pinanakau. Nukaban kawagu o lamin pongusapan diti di wulan Manom miampai kapasiti di poinrontob.
Piipiro dokutul mantad labus nopo nga minokianu do kumalaja id Lamin Pongusapan Eropah om minooboros kumaa abal kokomoi nawaawayaan diolo do hiri. Tumanud di Dr. Mark Perlmutter om Dr. Feroze Sidwa, au yolo koumbal do kokito "karaaton" miagal do nunu i okito diolo id Gaza, sundung pia kumalaja yolo id mogikaakawo misi koulunan id pogun mingkakat, korutumon winoun, om zon pisangadan. Pinopoluput i Perlmutter do 90% do susumakit linimput koligaganan di nokito nopo nga tangaanak om piipiro nopo nga tinomod do nontok do pamabadil oniru IDF. Antakan di Madas 2024, 45 dokutul, kohompit no i Perlmutter om Sidwa nopo nga minonuat suat poingukab kumaa di Joe Biden om Kamala Harris montok monokodung do gencatan sanjata om embargo sanjata.
Katayadan do lamin pongusapan id Pogun Palestin
Sangod kumaa koumatan kolidasan maamaso sangod IsraelHamas 2023
Lamin Pongusapan Indonesia, (Boros Indoneisa: Rumah Sakit Indonesia) nopo nga lamin pongusapan id Bait Lahia, Gabenorat Gaza Koibutan, Semenanjung Gaza.
Kiaa 100 katil wad, 4 linimput pamayayakan, om unit rawatan rapi miampai 10 katil id lamin pongusapan diti. Mamagaji o lamin pongusapan diti do 400 staff id siriba Panalad Kolidasan Semenanjung Gaza, om piipiro sukarelawan mantad Indonesia.
Minimpuun o kapamansayan lamin pongusapan diti ontok 2011 miampai tana kiginayo 16,000 meter persegi i sinakadai do kolunduan Gaza. Kos nopo do projek diti nga soginumu IDR 126 billion om binayaran maya sakadai momogun Indonesia om organisasi miagal do Palang Aragang Indonesia om Muhammadiyah, i tinimung maya organisasi koulunan Indonesia, Medical Emergency Rescue Committee (MER-C). Mongunguhup Ponorikohon Indonesia i Jusuf Kalla ontok dii minopoimagon lamin pongusapan diti ontok 9 Milatok 2016.
Ponugkuan Israel hilo Gaza
Ontok 20 Milau 2023, sabaagi soboogian mantad Ponugkuan Israel doid Gaza, minanalob o IDF p lamin pongusapan diti miampai poimpuli. Sodop dii, nokoonong o serangan peluru berpandu do tingkat koduo lamin pongusapan miampai lobi kuang 12 tulun napatai om rinaag o awayaan kopio. Au IDF mangakun minomonsoi koimaan dii. Tumanud do Israel, momoguno o lansanon Hamas do lamin pongusapan dii montok ketenteraan nga ogumu mempertikai dawaan dii. Mondidikot Momuhau 2023, pinosiliu bangunan lamin pongusapan dii do pangkalan soudor IDF.
Panalad Labus Pogun Indonesia Retno Marsudi minapalabus "kecaman bobos okodou" kalapas serangan dii. Nokomoi dau ahal diti hiza kotombuluyan diplomatik hilo China, i mongigit jawatan UNSC ontok Milau 2023, sabaagi goos montok mongunsub gencatan senjata poingimpou moral.
Minoporuput o Al Jazeera do ontok Kurudu, 24 Milau, minanangod o soudor Israel do lamin pngusapan diti om norumbak soboogian tagayo lamin pongusapan dii. Songulun mobi Komontirian Kolidasan Gaza om ruputan suai minapatayd do pinawaliu ii sumakit om kukumalaja lamin pongusapan.
Ontok Mahas 2024, noukaban kawagu lamin ponguspan diti montok di tulun ngaawi sumakit om nosiliu poingiso-iso koumatan pongusapan id koibutan Gaza.
Ontok Mansak 2025, minonuat songulun kukumalaja ponguhup mantad Doctors Without Borders do rinumbak di soudor Israel i minion nokopogulu id lamin pongusapan diti o monikid misin pongusapan, "gisom kinababakan, sorosoiso moi do aiso no koumatan pongusapan i milo tahakon".
Lamin Pongusapan Nasser (toi ko' Kompleks Pongusapan Nasser) nopo nga iso lamin pongusapan di bobos tagayo id Semenanjung Gaza, Palestin. 
Maamaso di 18 Mansak 2024, au no milo gunoon o lamin pongusapan diti. Maamaso Pisangadan Israel-Hamas, Nasser nopo nga iso mantad piipiro hospital kotohuri di gunoon po kasari id Khan Yunis id ponong kabaatan do Semenanjung Gaza, om iso lamin pogusapan kotohuri di milo gunoon id Gaza.
Di toun 1957, maamaso minogion-gion o Mesir id Semenanjung Gaza, puru kiluasa Mesir nopo nga minomonsoi do Lamin Pongusapan Nasser id sakai do tapak hospital kuarantin om toruuruol lumasu i pinohimagon do karajaan Mandat British di toun 1940-an. Nukaban o lamin pongusapan diti di toun 1960 om pinungaranan mantad ngaran do Presiden Mesir, i Gamal Abdel Nasser.
Maamaso di toun 1972, sinompon o lamin pongusapan diti montok gama mongingayo do kapasiti do katil i soginumu 112 mantad. Nukaban kawagu iti di Mansak 1974. Mantad Momuhau 1984, puru kikuasa Israel nopo nga minonompon do Jabatan Ortopedik gama do ponosomuan om pinopoundaliu do aktiviti id Hospital Al-Shifa.
Nabadil o lamin pongusapan diti do impiro maamaso do pisangadan. Pinopoluput o media sompomogunan do kapatayon songulun tangaanak i kiumul do 13 toun, Donia Abu Mohsen, i noumolig mantad serangan taawan Israel pogulu po dii, i minamatai do toinsanan paganakan dau. Tumanud do tebusan Israel i pinoidu kalapas tinandon do hiri, lamin pongusapan diti nopo nga gunoon do Hamas montok popolisok do tebusan i tinakau maamaso serangan 7 Gumas kumaa Israel.
Id kotimpuunon do 2024, maamaso rinumikot o susumangod Israel, pongoboman id posorili do lamin pongusapan nopo nga nakagaras, pinopoimbulai do katangaban do nuru somponon o lamin pongusapan dii. Tumanud do luputan mantad The Guardian maamaso di 19 Milatok 2024, pisangadan di nokoimbulai nopo nga piipiro meter mantad Lamin Pongusapan Nasser, iso lamin pongusapan di bobos tagayo om kakal do gunoon id Gaza: "Lamin pongusapan diti monorimo do ratusan susumakit di notogu monikid tadau mantad po do nokoundaliu o pisangadan id kabaatan di wulan nakatalib. Haro katangaban do nuru somponon o lamin pongusapan diti gama do pomobodilan do Israel om tisuhu mundaliu. Nokoboros o IDF do haro risikan di milo tumboyoon kokomoi militan Hamas i poinlisok id lamin pongusapan, piipiro sabaagi puru pongusap, om tebusan toi ko' rata tebusan Israel nopo nga natandon do hiri. Sinumuang o susumangod Israel id lamin pongusapan dii maamaso 15 Mansak 2024. Napatai o limo susumakit kalapas pinutut do susumangod Israel o toud lotirik kumaa lamin pongusapan maamaso sinumuang yolo. Maamaso 18 Mansak, Kotinanan Kolidasan Sompomogunan minooboros do au no milo gunoon o lamin pongusapan diti. Tumanud di Tedros Adhanom Ghebreyesus, au no milo gunoon o lamin pongusapan diti gama do nosorilian om sinuang do Israel.
Gisom do 23 Mansak 2024, aiso no taakanon toi ko' waig om nogi oksigen montok susumakit id lamin pongusapan diti. Komontirian Kolidasan Gaza nopo nga pinopionit do hopod om tolu kapatayon do susumakit nopo nga gama do okuri toud lotirik om oksigen id lamin pongusapan. Maamaso Madas 2024, Javid Abdelmoneim, songulun dokutul miampai do Mdecins Sans Frontires, pinopoluput do kowoowoyoon Lamin Pongusapan Nasser, om pinopoilo, "Nakakalaja oku no miampai mangsa di ogumu id pointongkop pomogunan om wongi do raha nopo nga miagal nopo id kinoyonon dokoyu. Nga id Gaza, kotompurosion diti nopo nga pointopot kopio id walai." Id suang do iso pibarasan, pinopoilo i Abdelmoneim do puru lamin pongusapan di kumalaja nopo nga posoguluonon. Maamaso Madas 2024, Dokutul Miampai Aiso Rontob nopo nga insan po kaagu minanahak do tisunud koligaganan do Lamin Pongusapan Nasser nopo nga agayo risiko soira rumikot o pisangadan.
Maamaso kolimpupuson do Ngiop, iso lobong tagayo di kisuang do somok 300 rata nopo nga nokito gama do kinotingkodon do Israel id kotimpuunon do wulan diti, tumanud do kukumaraja pongumoligan don ginumuan Gaza. Kokomoi do luputan Ngiop 2024 kokomoi do lobong tagayo, pinopoilo o IDF do nunu-nunu "dakwaan do linobong do IDF o rata Palestin nopo nga au kiimpohon om aiso toud." Minomisunud o IDF do CNN kokomoi operasi "id Lamin Pongusapan Nasser, kopisudong do goos montok mogihum tebusan om tulun natagak, rata di linobong do tulun Palestin id Lamin Pongusapan Nasser nopo nga maan intangai". Potilombus, pinopoilo nogi yolo do "Rata di porisaon, okon ko' don tebusan Israel nopo nga pinoguli id kinoyonon diolo."
Lampun (ointutunan nogi sabaagi graviola, guyabano, om id suang boros Latin Amerika sabaagi guanbana) nopo nga tua do Annona muricata, iso kawo puun kiroun alaab, kitusak om otomou. Tadon nopo dii nga koiyonon tropika id Amerika om Karibia om ogumu tinanom. Poinsuang id genus di miagal, Annona, miagal do cherimoya om poinsuang id paganakan Annonaceae.
Kosudong o lampun id kinoyonon di akawas o kosogubon om kiwaa timpu osogit di alasu (warm winters); suhu id siriba 5C (41F) nopo nga kaanu mamaraag roun om raan tokoro, om suhu id siriba 3C (37F) mogowit do kapatayon. Okoring o tua dau om au nodi kosudong silihon do apakat (concentrate).
Miampai kosingudan i kaagal-agal do paranggi, roso nopo kaka do tua diti nga miagal di piomungan strawberi om epal miampai sitrus oonsom, misuai miampai tekstur di akapal om berkrim i poposorou kumaa punti.
Insaru pointutunon o lampun (sumoonu sabaagi graviola) sabaagi pongusapan alternatif montok kanser, nga aiso kointalangan pongusapan i milo tumboyoon do kaanu kopio ii momolingos kanser toi ko' nunu nopo toruol.
Nopungaranan o tua diti tu kowoowoyoon di kirugi i osomok kopiagal do tupolo. Ngaran tuaditi haro piagalan do boros somboyungan Nusantara miagal ko: 
Boros Jawa: nangka landa, nangka walanda 
Boros Palembang: nangko belando
Boros lampung: Jambu Lando 
Boros minangkabau: Durian Betawi 
Boros Nias: durio ulondo
Puun tua diti nopo nga kikawo malar otomou om kosuni gisom kilinawoi 9.1 meter. Guas nopo nga kiharo wulu aalus maamaso omulok. Roun nopo nga alandui miampai ninaru 8-16sm om 3-7sm kulit alamou id sawat mantad tinggayan kininaru 4-13mm. 
Tusak nopo nga koimbulai misulak mantad do roun toi mantad siriba roun puun di sondii. Kulupak do tua diti nopo nga akapal om kibontuk do alandui om kiwotik osiisilou. Tua diti nopo nga gumayo gisom 30sm ninaru om kirugi kaagal do tupolo. Tonsi nopo nga opurak, kiaro wongi sondii om kiharo ogumu linsou. Tonsi tua diti nopo nga oomis om suang oomis poinsandad nopo nga soginumu 68%.
Kinoiyonon om kondisi kowonuan pomogunan
Provinsi Lampung soginayo 35,376.50km2 poingion id rulud peta pogun: kosilahon-kotonobon mantad 105 45' om 103 48' bujur kosilahon; utara selatan mantad 3 om 45' miampai 6 om 45' lintang selatan. Watas diti nopo nga id kotonobon kosopod do Selat Sunda om id boogian timu do Jawa.
Poinwalad o Lampung Mahya id manara Masjid Obulou id Istanbul, i popointalang angkabon tradisional do Ramazan Bayram (" Kanou tokou lumisi, om lisihon tokou").
Lampung Mahya nopo nga lampung ponindak i pinogiwis id manara ponunguban Turki montok mombontuk do hogot toi ko' timot i pinobabang ontok karamayan-karamayan miagal ko' Eid al-Fitr (Ramazan Bayram), Eid al-Adha (Kurban Bayram), ontok totuong Kandil, om poingompus totuong do wulan Ramadan di abantug.
Lampung Mahya nopo nga iso boogian unik do karamayan tradisional Turki. Somonu okito nogi id piipiro ponunguban id Balkan, miagal id Bosnia om Herzegovina, Albania, Koibutan Macedonia, koibutan kosilahon Greece, om pogun-pogun suai i pogulu nopo nga soboogian mantad do Empayar Uthamniyyah.
Hogot mahya nopo nga mantad do mhiyye  Turki Uthmaniyyah i pinadalin kumaa "tikid wulan" toi ko' "wulan", tohuri nopo mantad mh Parsi , i kirati do "wulan". Iti nopo nga sumuku kumaa lampung i pinasang loolobi no ontok wulan Ramadan. Id piipiro toud Arab, hogot di ija'on may , boros ngaran lisan i kirati do "mamasi kawagu (totuong)", piagalan dii nopo nga nokopiontok tomod om goduduo hogot dii nopo nga amu mionit maya etimologi.
Lampung mahya di gulu, miagal id suang linukisan diti mantad di artis Hsn Tengz (1876-1950), mongija' hogot id suang suat do Arab, pogulu do ponginwoguan ija'an ontok toun 1920-an. Hiti nopo lampung mahya dii mombontuk do hogot  / Merhaba ("Kopisanangan").
Sundung do nokotimpuun o amalan papaapui do lampung tumau ponindak ontok totuong di obitua nopo nga mantad po hinotusan-hinotusan pogulu do Silam, koubasanan papaapui lampung id manara montok mombontuk hogot nopo nga mantad do Uthmaniyyah.
Amu noilaan kopio soira pinointalang o lampung mahya di kumoinsan nogi. Sundung ingkaa, pinointalang ii ontok 1578 id suang travelog orientalis Jerman, Salomon Schweigger, Eine newe Reybeschreibung au Teutschland nach Constantinopel und Jerusalem. Ontok Mansak 1588, minonuhu i Sultan Murad III do papaapui mahya ontok totuong Kandil. Nokito nogi babang Mahya maamaso pomorintaan di Selim ii om Ahmed i.
Lampung Mahya nopo nga simbol ikonik do karamayan don ginumuan Turki om noubasanan no id suang koubasanan Turki. Ontok toun 1920, noingkurian o karamayan ontok timpu Gencatan Sindata om Minomogigion o Istanbul, minonuat maya nostalgia i Yakup Kadri Karaosmanolu, songulun novelis Turki id suang suat abal kdam montok popoguli do babang mahya:
Nogonop yahai do kalangadan Ramadan i aiso douso om oomis. Haro tokou i langadon do mija-mija mongukab kodos pogulu diti, soboogian mantad dati i mahya, soboogian mantad dati nopo nga kopokitanan id Beyazt, ruti owongi diti, pita alasu diti, otolinahas nopo, langadon tokou toinsanan do iso-iso.
Yakup Kadri Karaosmanolu
Minanahak nogi bagas o lampung-lampung dii kumaa tutumombului labus, miagal di penyair Thophile Gautier, i haro id Istanbul montok do Ramadan 1854:
Ogingo kopio kokitanan mantad persiaran Tepeba. Id soborong Sungu Amas, okilau o Constantinople miagal do' mahkota songulun maharaja Kosilahon; sinindak o pansaran manara ponunguban miampai golong lampung tumau; sumilau o panandatan-panandatan Al-Quran mantad iso manara kumaa manara sumusuhut, miagal do suat kitapui i sinuat id tawan mantad do bolikan kitab obitua. Id Masjid Wagu, Sleymaniye, om oinsanan kuil Allah mantad Sarayburnu gisom id Eyp, sumilau o mahya di ababang om popoisytihar rumusan Silam miampai kalimat di kitapui.Thophile Gautier
Popointalang o tutumombului suai do lampung id suang istila' di miagal i kibabang, minoboros do "Nakalantoi o tulun Turki popointuhun do rombituon-rombituon id tawan om ginuno montok monuat id manara."
Ontok era moden, mahya nopo nga oruhai no maya eksklusif mantad do lampung lotirik, soira minongolon do lampung tumau di laid. Ontok timpu dinondo, lobi asaru gunoon o pimato Latin mantad ko' skrip Arab tradisional, i dominan pogulu do toun 1930-an.
Land Rover nopo nga iso korita kiharo-haro i poinsuang id kategori sasakayon pacuan apat bulandai, nasanganu do pengilang korita multinasional British Jaguar Land Rover, dounTata Motors mantad India mantad di 2008. Land Rover ointutunan sabaagi ikon British, om minanahak Waran Domboyoon (royal) do Raja George VI ontok toun 1951.
I nopo pogulu, ngaran Land Rover nopo nga gunoon do Syarikat Rover montok Land Rover Series, i pinoimagon ontok toun 1948. Nokoburu ii sumiliu iso jenama i popohompit mogikaakawo model pacuan apat bulandai, kohompit no Defender, Discovery, Freelander, Range Rover, Range Rover Sport, om Range Rover Evoque.
Dinondo, papasangon o Land Rover id England, India, China om pataranan suai.
Langau nopo nga iso kawo do songongi i milo do tumulud. Makan o lalat miampai popoilob bihis do sumoliwan om monosop kawagu do taakanon. 
Langau nopo nga iso kawo do songongi i milo paparayad toruol gama do woyo pangangakan om kowoowoyoon di asaru mintulud id kinoyonon di oromos miagal ko' id suang pagawasan, patataman do rinomos, om suusuai po. Langau nopo nga iso kawo songongi momiraag i ouhan do orubaan. 
Langau souder oitom
Langau Roun
Sundung do ingkaa, kawo langau tua' om tusak nopo nga okon ko poinsuang id kategori sabaagi mongowit toruol. Mulong po tu do koinsanai langau orohian do sumako id kinoyonon di orongot, tuung patataman rinomos om suusuai po, langau souder oitom nopo nga tumulud id posorili kompos montok mogontolu.
Langsat
Puun lansat nopo nga iso kawo totonomon mantad puru Semenanjung Malaysia om baino nokoinlaab o podsusunion id koyonon tropika tu oomis o tua' dau. Puun lansat diti nogi nga milo ihumon id pogun ASEAN suai. Ngaran botani nopo dau nga Lansium domesticum Jack. Toi ko' Lansium domesticum var pubescens.
Lansium domesticum, i koubasan ointutunan sabaagi lansat (/lst/) toi ko' lanzones (/lnzns/,-/s/-) nopo nga iso kawo spesies puun id suang paganakan do Meliaceae i kitua' om milo akanon om nogi tonomon miampai komersial. Nontodon nopo do spesies diti nga Asia Silaubaat, papahangkum do Semenanjung Thailand om Malaysia gisom Indonesia om Filipina.
Wotik kulit nopo nga osisilou om sukulat miampai tonsi di alamou om opilit - pilit. Soira onsian o kulit, koimbulai o tonsi di opurak oniting om oomis. Linsou nopo lansat nga opoit om au akanon. Ngaran spiesis suai nopo nga dokong, duku, lansa, langsep, lanzon, lanzone, lansone toi kokosan.
Songongi momiluang id guas puun lansat nopo nga iso kobolingkangan tu kaanu manapad sinunion om koinggoyoon raan, tumatak o roun om orobuk o raan. pomiluangan diti nopo nga kosoruan no do mimpuun id guas do puun. Kosoruan nopo nga pioniton o kobolingkangan diti miampai duo kawo tataru momoluang kulit Doloessa viridis & Anarisia sp.
Republik Demokratik Rakyat Laos (Boros Lao: Sthlanalat Pasthipatai Passon Lo) nopo nga iso no pogun di aiso rahat id Asia Silaubaat om id wolit do Myanmar om China id kotonobon rahat, Vietnam id kosilahon, Kemboja id selatan, om Thailand id kotonobon.
Laufey Ln Bing Jnsdttir (/leve/ LAY-vay, Icelandic: ;; nosusu ontok 23 April 1999), notutunan sabaagi Laufey, nopo nga songulun ponondig om monunuat sinding mantad Iceland. Naakanu yau do koingkawasan ontok toun 2020 tu ii nodimpot dau sabaagi artis jazz, om haro pengkritik minoboros do sinding-sinding jazz dau nopo nga nakaanu do kalantayan tagayo montok genre dii ii nokoinsoriba id komersial.
Lauren Anne Talde Young (nosusu ontok 8 Milau 1993) nopo nga susuminding, mimingkono om model Filipino-American . Isido nopo nga tadi omulok do mimingkono om Miss World 2013 Megan Young. Isido nopo nga artis esklusif do GMA Network.
Young nopo nga songulun mantad 20 tulun kikabaalan i wagu pinointutun sabaagi Star Magic Batch 13 do agensi kotoinaan kabaalan ABS-CBN Star Magic ontok 2006. Debutt disido id gana pinsingkanaan nopo nga kono cameo id Komiks episod Bampy Star Magic 14th Anniversary special. Sumusuhut mingkono isido sabaagi Lea, ponokosangod di Piolo Pascual id Star Magic Presents: All About A Girl. Young nopo nga songulun mantad 19 newcomers i pinointutun id siri TV Star Magic Presents musim koduo, Abt Ur Luv.
Nokoimbulai i Young sabaagi Bernice id suang filem One More Chance i nakalantoi miampai komersial ontok toun 2007.
Mingkono i Lauren sabaagi Paige i araat id suang Your Song Presents: Impossible in 2008. Ontok 2009, mingkono kawagu isido id episod suai do Your Song Presents: Your Song: Underage, misulak miampai di AJ Perez.
Ontok 2010, mingkono isido sabaagi Lorraine id suang movie Sa 'Yo Lamang misulak di Enchong Dee om nokoimbulai sabaagi Sunny-Rose Buenaventura, tadi tondu omulok di Rodjun Cruz id suang Juanita Banana.
Kono nopo disido i nokoinuntu nga Via Pereira, i nopo pogulu nga pinsingkanaan di Claudine Barretto, id suang kapamansayan kawagu ABS-CBN 2011 do Mula Sa Puso.
Kinoundolihan kumaa GMA Network
Minundaliu isido kumaa GMA Network ontok 2012.
Projek koiso dau id suang GMA Network nopo nga Mundo Mo'y Akin miampai Alden Richards om Louise delos Reyes, id nombo mingkono isido sabaagi anti-hero Darlene Carbonel.
Young nopo nga protagonis do siri soduontong montok drama komulakan suspense-thriller Dormitoryo miampai Enzo Pineda, Joyce Ching, Ruru Madrid, om Wynwyn Marquez. Mingkono isido sabaagi Hazel Mendoza, i kiangkab mogihum katapatan do kinapatayo di Maika Benitez (pinsingkanaan di Wynwyn Marquez).
Haro nogi filem perdana koiso dau id siriba GMA Films kiuhu Overtime, pinsingkanaan miampai di Richard Gutierrez.
Ontok toun 2015, mingkono i Lauren sabaagi songulun mantad antagonis (Antonia Santibaez) id suang Marimar, i monginggorit koposion di Marimar, i pinsingkanaan do taka kopio dau Megan Young. Marimar nopo nga projek koduo diolo ngoduo kalapas Star Magic Presents: Abt Ur Luv Ur Lyf 2.
Isido nopo nga tanak tondu id dohuri di Calvin om Victoria Young. Isido nogi nga pinsan di Max Collins. Nokosikul isido id Angelicum College om monginobos id suang inus kulinari id De La SalleCollege of Saint Benilde.
Rahat China Kabaatan toi ko' Rahat Campa nopo nga rahat id boogian do Rahat Pasifik i alaab miampai lakun i kopiruba do tindal, i kohompit do kabaatan tana tagayo China (kohompit no selat Taiwan, Hongkong om nogi Makau), pulou Taiwan, gasait Asia Silaubaat (Vietnam om kotogisan kosilahon Malaysia), Kepulauan Riau, pulou Borneo, om kepulauan Luzon kahangkum do kinoyonon soginayo 3.500.000 km . Rahat China Kabaatan nopo nga mioput miampai rahat China Kosilahon maya do selat Taiwan, miampai rahat Filipina maya do selat Luzon, rahat Sulu maya do selat-selat i poinsorili do kepulauan Palawan (miagal do selat Mindodro om Balabak), selat Melaka maya selat Singapura om rahat Jawa maya selat Karimata om Bangka. Boogian Rahat China Kabaatan nogi nga kohompit no do; teluk Thai, teluk Tonkin om rahat Natuna. 
Poinladsong iti id:
Koibutan do Tana Tagayo China (China) om pulou Taiwan,
Kotonobon Filipina,
Koibutan Kotonobon Sabah (Malaysia), Sarawak (Malaysia) om Brunei,
Koibutan Indonesia,
Koibutan Kosilahon Semenanjung Tana' Tabai (Malaysia) om Singapura, miampai
Kosilahon Vietnam.
Piipiro kapal di otutunan kopio nopo nga nakasaalom do hiti. Miagal do kapal sangod British 'Prince of Wales' om Repulse. Kapal rahat China, Arab om Belanda nogi nga noroitan do nakasaalom do hiti om soboogian nopo nga id saalom po do rahat dii.
Rahat Cina Kabaatan nopo nga nosiliu lobi oponsol tu' wawayaan do kapal rahat mantad pogun China, Jepun , Korea om Amerika kumaa Kotonobon, kumaa id Kosilahon Tengah, India, Asia Kabaatan om Afrika. Lobi-lobi po soira nokoimbulai o torobong toi ko' pelantak petroleum om gas asli, lobi-lobi no id kowoigan Sarawak, Brunei om Terengganu. Rahat diti nogi nga sabaagi wawayaan strategik montok pamadagangan om ponginsadaan.
Lautan Artik poingiliu id hemisfera utara misomok do koiyonon kutub utara. Artik nopo nga rahat ii tokoro kopio om oribau mantad do limo rahat id pomogunan. Sundung do Pertubuhan Hidrografi Antarabangsa (IHO) mongiktiraf dii sabaagi do rahat nga, puru-puru oseanografi morujuk dii sabaagi do rahat Mediterranean Artik toi ko Rahat Artik i tasanang om papakalas dii sabaagi iso mantad do togumu laut ii ahanggum id Lautan Atlantik. Sabaagi alternatif, Lautan Artik nogi nga morujuk do cuping Lautan Pomogunan i hilo kopio utara.
Lautan Pasifik nopo nga i bobos agayo om aralom id pialatan limo boogian rahat id winoun. Ii nopo nga mantad Lautan Artik id koibutan gisom Lautan Selatan (toi ko', tumanud do definisi, gisom hilo Antartika) id kabaatan, om rinontob do benua Asia om Australia id kotonobon om nogi Benua Amerika id kosilahon. 
Pomungaranan
Ngaran rahat diti nopo nga naanu mantad do kopolombusan Mar Pacifico - "rahat di otoronong" i pinomungaranan di Ferdinand Magellan kopihondot do tongus otoronong ii nopurimanan om papasanang pelayaran dau mantad Selat Magellan kumaa Filipina.
Layo nopo nga iso tanom inonggo rizom dau naanu om asaru gunoon sabaagi rampa pomoroso id suang onsokon om rusap koubasanan. Notumbayaan do tanom dti nopo nga mantad Asia Silaubaat Maritim om pininggisaman do tulun Austronesia suai ko temu putih om lempoyangsumusuhut nakasarabak kopomogunoon id India, China, Afrika Kotonobon om Caribbean.Iti kaampai id suang paganakan Zingiberaceae, ii nogi kaampai kunit, pelaga, om lengkuas. Tanom jahe nokategori sabagai tanom kultigen i au olias do masi tu natagakan do komiloon dau sumuni maya linsou miagal kogumuon kawo rampa suai om oubas sumuni maya reproduksi vegetatif momoguno gamut dau i koutuson mantad winonsoi pinili tulun .
Pogun di ogumu poposoliwan layo nopo nga India, China, Nigeria, Australia om Thailand. Pananaman do layo id Malaysia oboros do kakal po pinggisaman songkuri-kuri sabagai tanom mintootoiso toi'ko pinotomo miampai tanom saka miagal ko, baranggi, puun gata om piasau sawit. 
Layo nogi nointutunan sabaagi aliah, lia (Dayak), lahya (Komering) om lahia (Nias) miagal nogi boros guas Proto-Austronesia *laqia. Ngaran-ngaran suai sarantau Nusantara: jahe id suang boros Sunda, jae (Jawa), jhai (Madura), jae (Kangean), jahi (Lampung), sipodeh (Minangkabau) om kinkh toi' ko khing-daen (Thailand).
Kopomogunoon dau sabaagi tulam nopo nga miampai momorisis di rizom omulok toi'ko piroloton miampai sambal balacan om akanon miampai takano..Opodos om lidas soira akanon. Kiwaa tolu kawo i asaru padagangaon id kadai, miagal ko:
Layo gajah/badak: i bobos alaku id taran sompomogunan. Kowoowoyoon dau nopo nga agayo olombon om roso dau au adalaan opodos. Tonsi rimpang dau kiwotik do osilou gisom opurak.
Layo osilou: i ogumu gunoon sabagai rampa onosokon. Roso om wongi dau atarom kopio. Ginayo do rimpang au adalaan agayo om okodo i kiwotik do osilou.
Layo taragang: kiharo tumau pati di ogumu om roso dau nopo nga i bobos topodos, gisom do apatong kopio montok kakamot guas do farmasi om jamu. Om gunoon nogi sabagai pengawet andang id industri takanon tu kowoowoyoon dau i antibakteria mongidu bakteria patogen om gunraag takanon. Ginayo do rimpang dau bobos tokodo om kulit kiwotik do aragang om serat dau lobi agayo nung kabanding miampai layo di suai.
Etimologi
Nontodon do boros Inggiris "ginger" nopo nga naanu mantad pintangaan hinotusan ko-14, mantad do Inggiris Laid gingifer, i nokoimbulai mantad Medieval Latin gingiber, gingiber mantad do boros Greek  zingiberis mantad do Prakrit (Taatanga Indic) sigabera, om sigabera mantad do Sanskrit gavera. Hogot Sanskrit nopo nga noroitan do nokorikot mantad boros Dravidian nokodori i pinopoimbulai nogi do boros Tamil om hogot Malayalam ici-vr (mantad vr, "gamut"); i ralan alternatif montok popotolinahas do boros Sanskrit nopo nga naanu mantad do srngam, i kirati do "sungu", om vera, i kirati do "tinan" (popotolinahas do bontuk gamut), nga iri nopo nga etimologi tulun ginumuan no kanto. Haro komungkinan do boros dii nopo nga naanu kawagu id suang do Inggiris Pintangaan mantad do boros Perancis Laid gingibre (Perancis Nokoburu gingembre).
Nontodon om kinaraladon
Tusak do layo
Tusak do layo
Layo nopo nga mantad do Maritim Asia Kabaatan Kotonobon. Layo nopo nga kultigen di pointopot om au haro id kinoyonon olias. Bukti i bobos nokodori kokomoi kinoinggumuon nopo nga maya do tulun Austronesia hinonggo haro piipiro kawo miagal do layo i tonomon no noeksploitasi mantad po di timpu purba. Mananom yolo do layo suai om kohompit no do kunyit (Curcuma longa), kunyit topurak (Curcuma zedoaria), om layo topoit (Zingiber zerumbet). Rimpang om roun dau nopo nga gunoon montok popowongi do taakanon toi ko' akanon toomod. Roun dau nogi nga milo siliuhon do galam. Suai ko; iri, haro nogi kapansalan do layo diti id suang do kotumbayaan montok tulun Austronesia, gunoon id suang do ababayan montok momolingos om montok mokianu koumoligan mantad kuasa tangaraat. Gunoon nogi o layo diti montok manahak barakat do kapal Austronesia.
Noigitan o layo diti maya kapal diolo sabaagi susumuni padau maamaso do ponginlaaban Austronesia, nokotimpuun lobi kuang 5,000 Pogulu Masihi. Pinointutun diolo o layo diti kumaa Pulou Pasifik id suang do pra-nawayaan, alaid pogulu haro piromutan miampai tamadon suai. Refleks boros Proto Malayo-Polinesia laqia norubaan id boros Austronesia poingompus ralan kumaa Hawaii. Haro nogi komungkinan do pinointutun o layo diti kumaa India miampai susumuni taakanon Asia Kabaatan Kotonobon suai om laguwagu lulumoyog do Austronesia, maamaso piromutan pogulu do polayar Austronesia miampai Dravidian i momoguno do boros Sri Lanka om India Kabaatan id pialatan do 3,500 pogulu masihi. Noowit nogi iti maya do polayar Austronesia kinumaa do Madagascar om Comoros maamaso alaf kumoiso Pogulu Masihi.
Mantad India, noowit iti do dudumagang kumaa Kosilahon Taatanga om Mediteranian id pialatan do hinotusan ko-1 Pogulu Masihi. Tinanom iti, lobi-lobi po id Kabaatan India om Kopulawan Sunda Tagayo maamaso do pamadagangan rompah ratus, miampai do lado, cengkih, om ogumu po rompah ratus suai.
Kowoowoyoon botani
Herba asadang o ginayo kinawa 60 gisom 125 sentimeter. 
Guas: Guas aiso kayu, poturidong sumuni, berumpun, rizom dau rumolot do sumuni id tana di agayo, tonsi dau osilou o wotik, kulit kiwotik do sokulit au atarang, sobul kawagu dau kiwotik do aragang.
Roun: Roun nopo nga ahandui om dompok otutus, kiwotik do otomou otu'o, disan alamou, rawo do roun sumoliwan mantad rizom.
Wusak: Wusak majmuk, au kopio agayo, osilou-silou od opurak, jambak wusak tandaha om tondu sumoliwan mantad pialatan kelopak roun.
Khasiat
Rizom layo kiharo waig, karbohidrat, serat, kalium, fosforus, kalsium, tenaga, protein, gentian, niasin, asid amino, gingerols, oleoresin, pati minyak, vitamin A, B dan C, lemak, asid organik, tumau sumarabak miagal zingeron, zinzerol, zingeberal, zingiberin, borneol, seniol om feladren.
Oboros do kaanu iti mongubat toruol ogumu angin id suang tinan, toruol tulu, sistom pencernaan au osonong, toruol tundu-undu, mingiilob, goripitan, disentri, asma, oruol tian, reumatisme, koluyungon raha i au osonong, mati pucuk, lomog kinoris batin, nawanit do gipan, osgitan tinan, oruol tawak, tuat saraf i lomog, auk sasakayon, kukul arasak, odoron, mongidu waig kilendir, om raha bandat outong hamis.
Guno
Id suang nansakan
Layo gunoon sabagai rampa pomoroso id suang onsokon id bontuk layo ahata om layo okoring. Layo nogi milo wonsoyon sabagai mumuk layo, halwa layo, bosou layo om kakamot pomoroso do mogisuusuai taakanon. Koubasan, rizom layo ridison om obugon id suang waig talasu, toi'ko pisompuron miampai waig i pinogolok miampai roun teh montok momonsoi teh layo.
Pongusapan
Id suang pongusapan, koubasan, layo nopo nga onuon id suang bontuk tiinumon layo (id pomitanan nopo nga teh layo toi'ko waig mantad layo tinanok), layo okoring toi''ko pati layo. Layo oboros do kaanu monguhup mongoondom do takanon, papagaras kinoris batin, moinginggumu gamau om mangidu tayub i haro id suang do tinai tokoro om tinai agayo. Rusap-rusap mantad halia nogi nga boroson do kaanu monginsonong piipiro toruol miagal ko oingalahan, kukulan, migrain, oruol nipon, oruol tulang, sengugut om apakaot kangkab. Layo nogi kikowoowoyoon do karminatif om kapatai kuman nung onuon sabagai rusap.
Ponoriukan i winonsoyo do ponoriuk Universiti Michigan i pinosoliwan id American Association of Cancer Research popokito do layo kaanu mamatai sel kanser..
Guno suai
Layo milo wonsoyon montok poposoliwan tumau om aasil ekstrak. Kakamot aktif id suang ekstrak layo nopo nga gingerols om oleoresin. Tumau layo milo wonsoyon do kakamot pomoroso tinumon tua'ua, konfeksionari, kosmetik om rusap.
Datuk Wira Dr. Lee Chong Wei nopo diti nga nosusu ontok di 21 Gumas 1982. Isio nopo nga songulun maammaain do Badminton di profesional id Malaysia. Nakaanu i Lee Chong Wei do midol perak id temasya do Sukan Olimpik 2008 ,2012om nogi 2016, maya di nakalantoi isio do mongoi id turugan kolimpupuson ababayan do mintotoiso kusai om nogi minongolimpupus do midol Olimpik Malaysia mantad di toun 1996. Kinalantayon disio minanahak do pangarait Datuk om nopongundoitan nogi do boyoon do pogun.
Lee nopo nga id ranking mamain do badminton id bobos do akawas no id mintotoiso kusai solinaid do 199 minggu mogisusuhut iri no tu' ontok di 21 Magus 2008 gisom 14 Mahas 2012. Isio nopo diti nga mamamain do badminton pogun Malaysia di kumotolu do bobos akawas kalapas di Rashid sidek om Roslin Hashim om nogi boyoon do pogun Malaysia. Isio nogi diti nga sabaagi do duta om moomboros ontok do jenama cat Pentens ontok podi 2013.
Ontok di tadau wulan Manom 2018, Lee Chong Wei nohimaag do toruol kanser nasofaring ontok di wulan Madas.
Lee Hye-ri (; nosusu ontok 9 Mahas 1994), lobi ointutunan sabaagi Hyeri, nopo nga mimingkono, susuminding om personaliti soduontong Kabaatan Korea. Ointutunan nogi isido sabaagi puru id domulok do tinimungan tondu Girl's Day, om pinungaranan do media Kabaatan korea sabaagi "Nation's Little Sister" gama populariti dau kalapas nosiliu puru pointindohoi id Real Men (2014).
Tumilombus dii, ointutunan isido miampai kono dau di nakaanu mogisuusuai o gaa' id Reply 1988 (2015), iso drama bobos akawas rating id nawayaan soduontong Korea ontok timpu dii. Kalapas kalantayan misusuhut id mogisuusuai pokikitanan om soduontong, nakaanu i Hyeri kinoyonon kotolu id katayadan Forbes Korea Power Celebrity ontok 2016 om nosiliu songulun mantad model i kaanu tingadan bobos akawas montok komersial id Kabaatan Korea.
I Hyeri nopo nga puru potimporon id Amazing Saturday (20182020). Kalapas minidu mantad ababayan dii, manahak isido tarad kumaa gana pinsingkanaan om minsingkono isido id siri IQIYI di ointutunan, My Roommate Is a Gumiho (2021).
Koposion pogulu om ponudukan
Nosusu i Hyeri id Gwangju, Gyeonggi, South Korea. Kiwaa taka dau, Hye Rim, duo toun lobi omulok. Sunimukod i Hyeri id koinggoritan,
Lee Ji-ahLee ontok Mahas 2021KinosusuonKim Sang-eun (1978-08-06) Magus 6, 1978 (umul46)Songpa-gu, Seoul, South KoreaNgaransuaiKim Ji-ah E Ji-ahKalajaActressTounmimparagat2007dinondoAgenBH EntertainmentSawo
Kim Sang-eun (: ; nosusu ontok 6 Magus 1978) toi ko' ointutunan sabaagi Lee Ji-ah nopo nga songulun minsingsingkono Kabaatan Korea. Lobi ointutunan isido maya kono di kono disido id drama soduontong The Legend (2007), om nogi Beethoven Virus (2008), Athena: Goddess of War (2010), Me Too, Flower! (2011), Thrice Married Woman (2013), My Mister (2018), The Penthouse: War in Life (20202021) om Queen of Divorce (2024).
Nosusu i Lee sabaagi Kim Sang-eun ontok 6 Magus 1978 id Songpa-u, Seoul, South Korea. Taki disido nopo nga monuunuduk Kim Soon-heung (Mimparagat isio do pro Japanese ontok di toun 1940s kontroversi), sala iso momoomoli do kapamansayan Seoul Arts High School, om ponorikohon do Kyunggi High School. Tapa disido nopo nga puru pongindopuan. Toun koonom disido ontok minundaliu paganakan dau minoi U.S om miniyon hilo gisom 10 toun.
Minanganu isido do gana ponguntayadan bontuk grafik id Pasadena Art Center College of Design.
Ontok kotombuluyan disido di toruhai di Korea di toun 2004, minomonsoi isido do debut hihingoon miampai minoi imbulai id suang iklan TV LG Telecom miampai mimingkono Bae Yong-joon. Guminuli isido mantad U.S mooi Kuria ontok kosopungan do toun 2005 om minongolon ngaran disido mantad Kim Sang-eun kumaa Kim Ji-ah om minanganu Ngaran sinasawat Lee Ji-ah. 
Lee Zii Jia ASK (Chinese: ; pinyin: L Zji; Peh-e-j: L Ch-ka, nosusu ontok 29 Gomot 1998) nopo nga maamamain badminton Malaysia. Nointutunan gama smash dau, poinlobi smash backhand, kawakason koinano, alangkas, om refleks dau, isio nopo nga songulun mantad mamamain poingingo id suang kategori kusai mintotoiso id suang sukod maamaso. Nakalantoi isido do pingat amas kusai mintotoiso id Sipoot SEA 2019 om nakaanu pamalahwan sabaagi BWF Super 1000 koiso id 2021 All England Open. Lee nopo nga nakalantoi koiso doid kategori kusai mintotoiso Asia, om nakaanu pamalahwan (gelaran) dii id Kejohanan Badminton Asia 2022.
Nosusu i Lee Zii Jia id Alor Setar, Kedah om molohing nopo disio nga Cina Malaysia i Lee Chee Hin om Leow Siet Peng, koduo-duo diolo bagas mongingia' om bagas maamamain buul keranjang antarabangsa. Mimpuun o molohing disio popointutun dau do badminton ontok di 6 nogi toun disio. Ii nopo pogulu po, sumikul isio id Sikul Tosiriba Keat Hwa id Alor Setar, Kedah. Gama do kalantayon disio di abantug id suang pialaan siriba 12 toun, pinosuang isio id Sikul Sipoot Nuluhon Jalil.
Ontok toun 2015, nosiliu isio nakalantoi koiso komulakan id suang Pialaan Badminton Poingukab Perak om Selangor Badminton Open. Kinalantayon abantug id taang sompomogunan diti minanahak disio koiyonon id Koisaan Badminton Malaysia.
Ontok Milau 2016, nakaanu i Lee do midol gangsa id suang World Junior Championships kalapas naala si Chico Aura Dwi Wardoyo id opintanga kolimpupuson. Kopihondot wulan dii, nokoongoi nogi isio id final do India International nga naala di Lakshya Sen.
Ontok Mansak 2017, nokoongoi i Lee id pintangaan kolimpupuson do Thailand Masters, nga naala di Kantaphon Wangcharoen. Ontok Manom 2017, nakalantoi isio gelaran senior koiso id Polish International, minangala di Soong Joo Ven id final. Ontok Milau2017,nokoongoi i Lee id pintangaan kolimpupuson Bitburger Open.
Ontok Gumas 2018, nokoongoi i Lee id final do Chinese Taipei Open miampai minangala do maamamain kusai mintotoiso No.4 pomogunan, Chou Tien-chen id pintangaan kolimpupuson. Naala disio i Riichi Takeshita id final montok momodimpot kalantayon BWF World Tour koiso om gelaran sompomogunan koduo miampai pointongkop (keseluruhan). Maya kinodimpoton dii, nosiliu isio maamamain Malaysia koduo suai ko' i Lee Chong Wei i nakaanu pomoroitan kusai mintootoiso BWF mantad 2013. Nokoongoi i Lee id final do Korea Masters nga naala di Son Wan-ho.
Minonimpuun i Lee do musim 2019 miampai monongkiala id Thailand Masters. Naala isio di Brice Leverdez mantad Perancis doid suku kolimpupuson id suang duo set mitilombus. Id suang pialaan sumusuhut, minomupus nogi isio pinisaapan id suku kolimpupuson Malaysia Masters, Indonesia Masters, om German Open. Naala isio id taang osopung do Swiss, Malaysia, om Singapore Open's. Minangakun iso do kikobolingkaangan doid kousinan, kokurian kinoburuon om au aadang i minamarahung prestasi dau.
Legong (Balinese: , lgong) nopo nga iso bontuk do sayau Bali. Ii nopo nga bontuk sayau di alus tu kiwaa koulalaho gura tunturu om gakod di apangkal om gura isyarat om nogi ekpsresi turos di ekspresif.
Legong nopo kanto nga mantad hinotusan ko-19 sabaagi kohiakan domboyoon (royal). Tumanud legenda, sinumakit o songulun putera raja Sukawati om nooipi duo sumandak sumayau tumanud muzik gamelan. Soira nolingasan, minongulud isio sayau miagal dii montok posolimbahon id realiti. Haro nogi i otumbayaan do tadon nopo do Legong nga mantade sanghyang dedari, iso upacara i popohompit kasagaan kosuangan sunduan tosonong kumaa duo sumandak. Sayahon nogi o Legong ontok karamayan. Nupuan mantad drama sayau Legong nopo nga pinoiliu montok tutumombului.
Koubasanan nopo, susumayau legong nopo nga kosumandakan di au po nosukod. Mongimpuun yolo pinludaan di apangkal ontok di kiikiro limo nogi o toun. Susumayau ngaawi nopo dii nga pantangon do ginumuan om koubasanan osiliu yolo sawo do tulun domboyoon (royal) toi ko' saudagar kiharo-haro. Koubasanan nopo nga tumingkod yolo sumiliu so susumayau soira kasawo. Sundung do ingkaa, babaino nopo, susumayau Indonesia nopo nga mantad oinsanan taang toun; om poopion (direkodkan) nogi o kosolimbahan tongokusai i mamakai basaan do tondu.
Legong klasik nopo nga poposolimbou piipiro susuyan tradisional. Ii nopo koubasanan nga susuyan do raja Jawa Kosilahon Lasem mantad Malat, tinimungan piuhangan heroik. Misangod isio miampai raja suai, tapa (toi ko' tabang) di Puteri Rangkesari. Sumawo i Lasem miampai tondu dii, nga araatan isido dau om mumbal do mogidu. Napalid id gouton, nagakom isido di Lasem, i minopokurung dau om linumabus montok sangod korohurionon montok paganakan disido. Sinangod isido do bangkahak di awakas, ii minonindu kapatayon disio.
Pininsingkanaan o drama dii miampai pantonim di apangkal om kigaya. Ponwoyo o susumayau kotolu i lohowon do condong toi ko' atendan miampai duo susumayau tokoro. Isido no i papatantu adegan, poposolimbou do susumayau ngaawi kumaa di tulun orohian diolo om sumusuhut mingkono sabaagi bangkahak.
Miampai tradisional, kiwaa hopod om limo kawo sayau legong i noilaan. Timpu, gura om naratif do minikid kawo nopo nga mogisuai-suai. Soboogian nopo mantad dii, sabaagi poomitanan, milo poindalanon solinaid sanjaam. kawo ngaawi nopo dii nga kaampai no:
Leinster (/lnstr/ LEN-str; Irish: Laighin toi ko' Cige Laighean ) nopo nga iso mantad apat provinsi id Ireland, id ponong kabaatan do Ireland. 
Wilayah nokoburu diti nopo nga mantad Kolunduan nokodori Meath, Leinster om Osraige, i hino no maamaso Ireland Gaelik. Gama do poncerobohan Norman hinotusan ko-12 id Ireland, nawayaan fifths id Leinster om Meath i nokopiamung miampai sororuuruhai, lobi-lobi no gama do bagas Pale, i pointutuk id koduo-duo kinoyonon diti, om nobontuk o wilayah Leinster timpu baino. Kolunduan-kolunduan nokodori nopo nga nokoundaliu kumaa piipiro watas montok tudu togori om kogompongotusan. Kalapas piipiro hinotusan, porundangan kolunduan nopo nga minongunsub kumaa pomboogian do watas kisarajra.
Leinster nopo nga aiso fungsi rasmu montok tudu kolunduan songkinoyonon. Hali pia miagal di, subboogian iti do Ireland i notakrif miampai rasmi om nakatayad id ISO 3166-2 sabaagi iso mantad apat wilayah id Ireland. "IE-L" nopo nga piniungkait miampai Leinster sabaagi kod subboogian pogun. Kiwaa 2,858,501 populasi id Leinster tumanud do koutuson tosopung do banci 2022, poposiliu do wilayah diti sabaagi bobos togumu mogigion id pogun diti. Bondira koubasanan Leinster nopo nga popokito do kecapi amas id latar dolikud otomou.
Kolunduan Gaelic Leinster pogulu 1171, nopo nga lobi okoro mantad wilayah timpu baino, koubasan nopo nga au kohompit do wilayah pointantu miagal do Meath, Osraige toi ko' kakadayan Viking id Wexford om Dublin.
Boogian pogulu do ngaran Leinster nopo nga nokoimbulai mantad do Laigin, ngaran do tinaru tapangkal i nokoumbal minion id kinoyonon diti. Boogian tohuri do ngaran dii nopo nga mantad do boros Ireland tr toi ko' mantad do Norse Laid star, hinonggo koduo-duo nopo nga kirati do 'tana' toi ko' 'wilayah'.
gaine Mr (Hugony the Great), i noroitan do minomonsoi kuta nulu id Dn Ailinne, miinsomok do Kilcullen id Kildare, popiiso do tinaru Leinster. Isido nopo nga songulun di noroitan, nga au noilaan, sabaagi raja nawayaan kumoiso (Leinster) di hinotusan ko-7 SM. Lobi kuang 175/185 AD, kalapas timpu pisangadan piobpinayan id Ireland, lagenda Cathair Mor i minongimpuun kawagu kolunduan Laigin. Lagenda Finn Mac Cool, toi ko' Fionn mac Cumhaill, nopo nga noroitan do minomonsoi kuta id Nulu Allen, id disan do Bog of Allen.
Maamaso hinotusan ko-4 om ko-5 Masihi, kalapas minogidu i Magnus Maximus mantad do Britain di 383 Masihi miampai legiun disio, minangada kokusungan kuasa, mononolod mantad Laigin minion id Wales Koibutan, lobi-lobi no id Anglesey, Carnarvonshire om Denbighshire. Id Wales, piipiro koloni Leinster-Irish nopo nga pinopoili do ngaran diolo Semenanjung Lln (id Gwynedd), i nakaanu ngaran dau mantad Laigin.
Antakan di hinotusan ko-5, dinasti U Nill i nokoimbulai mantad Connacht nopo nga minonolod do kinoyonon Westmeath, Meath om Offaly mantad U Enechglaiss om U Failge id Laigin. Minogumbal o Ard RghU Nill do monolod Boroimhe Laighean (pamantangan do lembu) id Laigin mantad timpu dii, id suang do proses kosiliu do sangod tradisi diolo.
Id kotimpuunon do hinotusan ko-8, pomorintah Laigin nopo nga nopiduo kumaa duo dinasti:
Dinasti Koibutan Leinster: Murchad mac Brain (d. 727), Raja do U Dnlainge, om momuruan miampai id Laigin
Dinasti Kabaatan Leinster: ed mac Colggen (d. 738), Raja do U Cheinnselaig, om momuruan miampai id Laigin
Kalapas kinapatayon do do Raja Laigin i poingimpohon id Kildare, Murchad Mac Dunlainge di toun 1042, kolunduan Leinster nopo nga nokoguli kumaa U Cheinnselaig sept i poinlongkod id kabaatan kotonobon do Wexford timpu baino. Dinasti ponong kabaatan nopo nga popotounda do toinsanan Raja id Leinster sumusuhut.
Timpu kolunduan do Ireland
Leinster nopo nga kohompit no "English Pale" di potilombus, watas i intangan mantad Dublin, id kotimpuunon do toun 1600-an. Tolu wilayah suai nopo nga haro sistom "Presidensi" serantau diolo sondii, tumanud do model togori Wales miampai teori sokiro okon ko' fakta, mantad toun 1570-an om 1580-an gisom 1670-an, om noroitan sabaagi entiti di misuai. Miampai sorokuukuri, pinoposuang o Leinster do "The Pale", tu' kolunduan diti nopo nga nokotoronong om pisuayan miampai kinoyonon do Pale laid om wilayah di lobi alaab, baino id siriba pomorintaan do Inggiris, noingkurian.
Ponginlaaban wilayah diti nopo nga minonolod do wilayah Kolunduan Mide nokodori i kahangkum do kogumuan Meath, Westmeath om Longford baino miampai limo baroni Offaly kotonobon. Kolunduan songkinoyonon nopo nga pinotinan maamaso panaladan Tudor kumaa Ireland om skim pomutanaman potilombus. 
Kosimbanan rontob suai kohompit no Louth, noidu miampai rasmi mantad Ulster di 1596, baroni Ballybritt om Clonlisk (di pogulu nopo nga pogawai takawas domboyoon (royal) ile U Chearbhaill id Tipperary) id Munster nokosiliu soboogian do Leinster di 1606, om 'Lands of Ballymascanlon' nopo nga nokoundaliu mantad Armagh kumaa Louth c.1630. Rontob wilayah nopo nga linukis kawagu di Cromwell gama do togori om katantaraan, om paroki Offaly Annally om Lusmagh, di pogulu nopo nga soboogian do Connacht, pinoundaliu di toun 1660.
Kosimbanon do rontob kotohuri id suang do Leinster nopo nga nokoindalan gama do poninanan Wicklow (16031606), mantad tana id koibutan do Carlow (di pogulu nopo nga pinoinggayo kumaa id rahat) om soboogian tagayo do kabaatan Dublin. Kosimbanan tokoro diti nopo nga tinolibamban miampai "pulou" iso watas id watas suai. Id kolimpupuson do toun 1700-an, kokitanan nopo Leinster nga miagal ilo pata 1784 i pinokito id sawat. 
Provinsi diti nopo nga abaagi kumaa hopod om duo watas tradisional: Carlow, Dublin, Kildare, Kilkenny, Laois, Longford, Louth, Meath, Offaly, Westmeath, Wexford om Wicklow. Leinster nopo nga provinsi di bobos ogumu o watas, nga kinoyonon koduo tokoro mantad apat provinsi Irish. Miampai populasi 2,870,354 di toun 2022, iti nopo nga pulou di bobos ogumu o mogigion. Dublin nopo nga kakadayan rasmi montok provinsi diti, om iso tionon di bobos ogumu mogigion montok timpu diti. 
Maamaso banci do 2016, kinoyonon di ogumu mogigion id Leinster nopo nga kohompit no:
Miagal koubasanan montok boros id Ireland, boros Inggiris nopo nga boros piromutan di apangkal, nga haro minoriti do aparagat momoguno boros Ireland id wilayah dii. Tumanud do Banci Ireland 2011, soginumu 18,947 momooboors monikid tadau Ireland id Leinster, id labus do sistom ponudukan, kohompit no 1,299 momoboros sandad id suang do Gaeltacht tokoro id Rth Chairn. Gisom do 2011, soginumu 19,348 tangaanak sikul nokotindapou do 66 Gaelscoils (sikul tosiriba boros Ireland) om 15 Gaelcholist (sikul takawas boros Ireland) id wilayah dii, lobi-lobi no id Dublin.
Soginumu organisasi sipoot om koubasanan nopo nga mongulud kotinanan diolo sondii id suang do wilayan, kohompit no Ragbi Leinster, Koisaan Kriket Leinster, Koisaan Hoki Leinster om Leinster GAA. Hali pia Leinster GAA nopo nga nowonsoi mantad piipiro watas tradisional id wilayah dii, tinimungan GAA mantad Galway, Kerry om Antrim nga mamain id Pialaan Pataam Wanan Leinster, miagal nogi do tinimungan mantad London; nakalantoi o Galway piipiro kopomoroitan dii di toun 2012. Kaampayatan do watas-watas diti nopo nga tumanud do koposolimbahan diolo id suang do Piala Christy Ring.
Sinuat poingkapal nopo nga popokito watas okon ko' todbiron.
Poinsuang do kurungan nopo nga watas okon ko' tradisional.
 nopo nga watas okon ko' todbiron id Koibutan Ireland
Koubasanan nopo doLeksikon nga monuku kumaa kointayadan do hogot di kiwaa kopoilaan di noruhang, poomitanan iso Kamus. Hogot 'leksikon' kitadon mantad do Boros Yunani  di kirati do Sompuruan boros. Soira puru-puru linguistik monoriuk do leksikon, monoriuk yolo kokomoi ahal miagal do nunu hogot, poingkuro sompuruan boros id isoiso Boros ostruktur, poingkuro tulun momoguno om momogompi hogot, poingkuro yolo balajal do hogot, Nawayaan om evolus hogot, kawo do piromutan id pialatan do hogot om poingkuro noporun o hogot.
Istiladitinogi nga somonu oguno id uhu Kamus ensiklopedia toi ko' Ensiklopedia, poinlobi po karya-karya hinotusan ko-19 om karya-karya di nosuat id Boros Jerman (lexikon).
Id gana Linguistik, 'leksikon' kirati di lobi pointorodok tu kohompit ii do Leksem di gunoon montok polombus isoiso hogot dii.
Lembah Koshu nopo nga sumuku kumaa inoyonon poposoliwan do wain di apangkal id Jepun, iso dolungan di rumalad id posorili do kakadayan tagayo Koshu id ponong kosilahon do Wilayah Yamanashi. Kinoyonon miagal do kakadayan tagayo Koshu, Yamanashi om Fuefuki nopo nga otutunan sabaagi "Wilayah Kyt"  miampai kolektif. Ngaran alternatif montok kinoyonon dii nopo nga "Kyt Wine Resort" , pinadalin id suang do boros Inggiris sabaagi "Yamanashi Wine Resort" montok mongilag do koborulangan miampai kakadayan tagayo "Kyoto" i momoguno kopomolombusan di miagal.
Dolungan dii, kohompit no piipiro nuluhon id posorili dau, kotongkop do 756 kilometer persegi. Kinoyonon diti nopo nga kinoyonon di poposoliwan anggur bobos tagayo id Jepun om bobos togumu kilang wain id pogun diti, poposiliu do kinoyonon diti sabaagi do poposoliwan tapangkal do wain Jepun, lobi-lobi po montok do anggur Koshu. 
Lembangan Maliau poingiliu id topis Baang Maliau om baang Kinabatangan id pogun Sabah. Baang Maliau nopo nga tanak baang Kinabatangan, Baang koduo tanaru id pogun Malaysia, alapas Baang Rajang. 
Lembangan diti nopo nga iso kinoyonon poinsandad i kakal po sabaagi iso misteri gisom do baabaino. Iti id piilitan do nagas di oginggo om kororosi. Lembangan it kibontuk doos tobulugu milo do okito mantad sawat. Iti kaakup do kinoyonon talun sandad di soginayo 390km pasagi.
Iti kiharo ekosistem sondii, amu po koumbal noiyon do atatap om haro kinoyonon di noolu montok ukabon om podokumontosion. Tumanud kowonuan ysnet.org, koinsanai lembangan diti nga kinoyonon pana'anan waig mintootoiso di alaab, i pinoluyung do iso no baang it roitan Baang Maliau di lumuyung sumolian mantad nagas id tanga'a lembangan, pirubaan do baang Kuamut om id kolimpupuson dau id Baang Kinabatangan, ralan waig di tagayo om toponsol id pogun Sabah.
Datuk Leong Mun Yee PMW (Chinese: ; pinyin: Ling Mny, (nosusu ontok 4 Momuhau 1984) nopo nga atlet tumunsok mantad Malaysia. Ontok Sukan Olimpik Musim Panas 2012, minampayat isido do abaabayan 10 m platform segerak miampai koruhang ii Pandelela Rinong. 
Leymah GboweeGbowee ontok 2013KinosusuonLeymah Roberta Gbowee (1972-02-01) 1 Mansak 1972 (umul53)Central LiberiaMomogunLiberianPondidikanAA degree id suang gama sosial, Mother Patern College of Health Sciences, Monrovia, Liberia; MA in conflict transformation, Eastern Mennonite University, Harrisonburg, Virginia, USAKalajaPeace activistOintutunanmontokWomen of Liberia Mass Action for Peace and Pray the Devil Back to HellGaaNobel Peace Prize (2011)
Leymah Roberta Gbowee (nokosusu 1 Mansak 1972) nopo nga songulun aktivis kotoronongon Liberia di kitonggungan sabaagi boyoon kotoronongon tongondu, Goos Tongondu Liberia montok Kotoronongon di monguhup popotingkod Sangod Tobpinai Liberia Koduo ontok toun 2003. Goos dau montok moningkod sangod, miampai kolaborator dau, Ellen Johnson Sirleaf, monguhup popotilombus kotoronongon om mogowit kalantayan kumaa di Sirleaf id suang kopomolian raya ontok toun 2005. Nakaanu isido Hadiah Nobel Keamanan miampai Ellen Johnson Sirleaf om Tawakkol Karman ontok toun 2011 "montok pinggisaman miampai aiso panansasana'an montok koumoligan tunud tondu do mampayat goos kotoronongon poimponu." Ontok Gumas 2012, minangada isido di Sirleaf, monondos nepotisme dau om manahak tokuri sakadai montok tulun mosikin.
Liam James Payne (29 Magus 1993  16 Gumas 2024) nopo nga susuminding om monunuat sinding mantad England. Ointutunan isio sabaagi puru tinimungan handab (pop genre) One Direction, iso mantad sampot (band) kusai tosogoi poingompus hiza (timpu). Nokoimbulai i Payne induo sabaagi mampayat molus id suang ababayan soduontong Boritis The X Factor; id suang nulud 2010, om naalap isio mampayat One Direction i kinoturidongo, i nakaanu kinoyonon kotolu om nokodimpot do kalantayan id sinasaat winoun.
Katalib minundorong o One Direction ontok 2016, minopotilombus i Payne do gamalantoi molus (solo), minomuralan do pitoruon miampai Republic Records id Amerika Koibutan. Ontok toun 2017, minapalabus isio salabi molus (solo single) koiso "Strip That Down", i nakaanu kuang kotolu id UK Singles Chart om kuang kohopod id US Billboard Hot 100, om nakaramit nogi timag gupiok (platinum certified) id koduo-duo pogun. Hopot lodi (debut album) dau, LP1, pinalabus ontok Momuhau 2019. Ontok tolu toun koiso kagamaan molus disio, nokopoboli i Payne lobi 18 riong salabi (single), 2.4 riong hopot (album), om nokotimung 3.9 bilion undus (stream). Suai ko sinupu molus, minonupu nogi i Payne do nirolot (remix) id ngaran "Big Payno" om "Payno". Minitatabang nogi isio gonsupu suai om minomonsoi nirolot montok tinimungan dau om nogi susuminding Cheryl. Minidu pogun i Payne ontok Gumas 2024, soira naratu mantad sinurambi timbou kotolu id iso tugopon (walai timporonon) hilo Buenos Aires, Argentina.
Nosusu i Liam James Payne id Lamin Pongusapan New Cross id watas Heath Town, Wolverhampton ontok 29 Magus 1993, tanak do noos tangaanak i Karen Payne om juruteknik Geoff Payne. Kiwaa duo taka disio ii no Nicola om Ruth. Nosusu i Payne tolu minggu lobi osopung mantad tadauwulan jangkaan om insaru haro kobolingkahangan kolidasan. Gisom do apat toun, mongoi kasari iso ujian (test) id lamin pongusapan gama nadapatan dokutul do kipilat o tiso luulunsou tawak dau om au kaanu berfungsi miampai osonong. Id suang iso buuk, nokoboros isio do pogulu nokorikot apat toun, "Insaru oku hilo lamin pongusapan montok popoindalan ujian, nga au diolo oilaan nunu o kobolingkaangan. Noilaan dii diolo do sampaping nopo luulunsou tawak ku nga au berfungsi miampai osonong om kipilat. Nokotorimo oku 32 suntikan id longon monikid kosuabon om sosodopon montok kolingasan."
Sabaagi susumikul, opogot kopio i Payne id gana sipoot, loolobi merentas desa. Minampayat i Payne do Kelab Olahraga Wolverhampton & Bilston montok momodimpot gama id suang gana manangkus. Solinaid tolu toun, isio nopo nga id kinoyonon kotolu id sawat montok mananangkus 1500m id suang tinimungan toun dau id taang pogun.
Mimpuun isio maganu kalas tinju ontok di 12 toun gama umang-umangon do susumikul suai i lobi otuo id sikul takawas. Nakaawi i Payne do11 GCSE id St Peter's Collegiate School (baino ointutunan sabaagi St Peter's Collegiate Academy) pogulu minongoput sinikulan id gana laguwagu muzik id City of Wolverhampton College. Pinountutun i Payne kumaa gana kohiakan ontok di 12 toun, sabaagi puru Syarikat Teater Pink Productions, id nombo nokoimbulai isio sabaagi Tony Manero id suang Saturday Night Fever. Pogulu diti, nokoumbal i Payne momonsoi kosolimbahan id dumbangan 26,000 tulun hiza pialaan buul sipak Wolverhampton Wanderers.
Nokowoyo i Payne do kinam gagaa montok siri kolimo The X Factor ontok 2008, di 14 o toun, id dumbangan momimilantoi Simon Cowell, Cheryl Cole, Dannii Minogue om Louis Walsh. Nokolimbou i Payne doid turugan koiso kalapas minonondig sinding di Frank Sinatra ii no "Fly Me to the Moon". Noidu isio id taang Boot Camp, nga nokosimban pomusarahan di Cowell om minonuhu kawagu di Payne do gumuli montok taang judges' houses. Noidu kawagu i Payne wmaso id taang judges' houses, nga minongunsub i Cowell disio montok "gumuli kawagu kalapas duo toun".
Lilian Suzette Gibbs (18701925) nopo nga songulun puru botani British i kumalaja montok do Museum British id London. Abaal nogi yau kokomoi do ekosistem id nuluhon. 
I nopo timpuunon nga suminikul isido hilo id Kolej Hortikultur Swanley id Kent, UK (1899-1901) om minaganu botani hilo id Royal College of Science id London, minsingilo id siriba di J. B. Farmer. Ponoriukan nopo pascasiswazah disido nga kokomoi linsou do Alsinoideae (Caryophyllaceae). I nopo poinsikul po isido, minonimung isido do susumuni mantad European Alps om minopoingkawas kabaalan disido mongintutun miampai kouhupan mantad Jabatan Botani id Muzium Nawayaan Sandad.
Lily Eberwein Abdullah (11 Madas 1900  1980) nopo nga songulun nasionalis Sarawak om aktivis tunud tondu. Aparagat isido id suang kopoindalanan anti-kapanahakan do Sarawak, ontok toun 1940 mooi do manganu kawagu kagabasan Sarawak mantad kopomorintaan do British.Ogumu o kouhupan guraan diti kumaa koimogoton politik momogun sandad om nakaanu pinopoingkawas sunduan patriotik id koposion mogigion id pogun Sarawak.
Lily Eberwein Abdullah nopo nga kitinaru Eurasia om kibansa' Eropah om Tabai. Tapa dau i John Eberwein nopo nga kitinaru Belanda om Scotland mantad Kepulauan Cocos om kipionitan miampai do paganakan Clunies-Ross, momomorinta' pulou dii. Tapa di Lily koumbal suminiliu kapten kapal di Rajah Brooke montok Syarikat Straits Steamship. Tama dau i Maznah bt. Ali bin Alang nopo nga songulun tondu Tabai mantad Simanggang . Poingiyon yolo id Singapura om haro duo tanak diolo, i Lily om Edward. Maznah nopo nga songulun Muslim nga i Lily om Edward nopo nga kitoilaan do Kristian. Nakaanu i Lily do ponudukan pogulu id St. Mary's Mission School id Kuching, Sarawak gisom walu toun o umul dau om pinotilombus dau sinikulan disido id Raffles Girls' School id Singapura. 
Kalapas do kinapataion tapa dau, guminuli i Lily miampai tama dau id Kuching om pinotilombus dau o sinikulan dau gisom Darjah Koturu (miabal do Pangaan Kotolu, umul 15 toun) id St. Mary's Mission School. Kinapataion tapa dau nokoponimban do woyo' koposion paganakan dau. Nuru do minsingubas i Lily do ponudukan Malayu Muslim, miampai rinuhangan do Abdullah id ngaran dau. Id suang do iso ponorubungan, tanak tondu dau i Hafsah Harun pinopointalang do tituduk tama dau nopo nga misuai miampai do tanak tondu Malayu di suai. Sabab do noubas no yau do woyo' koposion Eropah id Singapura, kopuriman yau do natagak o kosinggawaan dau om kopuriman yau do apagon do mononsorundung om au milo sumoliwan mantad id walai. Noubas no yau tumboyoon do pelayan kusai maamaso id Singapura nga soira guminuli id Kuching minog do tumboyoon dau o mamai dau. Isido nopo nga koilo do misosondii tu nakaanu ponudukan Kotonobon. Suminuang i Lily do Silam di toun 1913. Nosuaian o tongosombol disido do toilaan dau kokomoi ugama wagu dau, gisom do ogumu tulun id kampung dau papaatod tangaanak diolo hilo di Lily montok minsingilo do mambasa Al-Quran. Ahal diti popokito do otumbayaan om mamantang o tulun kampung kumaa dau tu tondu nopo id timpu dii amu ogumu i mongia' do ugama. Notorimo no isido om nointutunan no yau sabaagi tulun Malayu Muslim. 
Id toun 1927, minomorekrut i Mr Tate, pengarah iso syarikat tolipaun di Lily Eberwein montok kumaraja' sabaagi operator tolipaun, poposiliu isido sabaagi tondu Malayu di kumoiso nogi poingkaraja' id jabatan kolunduan'. Alantas o boros Malayu om Inggeris dau om ahal diti popouhan do gama' dau id syarikat tolipaun dii. Tambalut di Mr. Tate nogi o tapa dau. 
Id toun 1929, minamalatak yau jawatan soira nalantik yau sabaagi Luguan Sikul id Sikul Perempuan Tabai Permaisuri i noukab id Kuching ontok toun 1930. Tinahak nogi yau jawatan sabaagi setiausaha boogian Malayu, i Mary Ong, Barbara Bay om Mrs. Gopal nopo nga luguan montok boogian Cina, Iban om India. Ointutunan yau sabaagi Cikgu Lily sabab do kaampayatan dau id suang gana do ponudukan. 
Alaid yau nakasawo om nakasawo nogi yau ontok toun 1938. Haro tolu tanak tondu dau, tanak koiso dau i Hafsah nopo nga nosusu ontok toun 1940. Sawo dau i Harun bin Haris nopo nga kiumul hopod toun omulok ko' mantad dau om poingkaraja' id Pasukan Konstabel Polis Sarawak. Monokodung tomod i Gundohing Harun do kaampayatan dau id suang gerakan antikapanahakan om gana ponudukan. Id timpu dii, manansawo id umul di lobi otuo' om kisawo di lobi omulok tantu no do kopoimbulai do kontroversi. Sundung do ingkaa, kakal do pantangon isido do tulun ginumuan Malayu tu otoboi yau do monuduk kosumandakan Malayu.
Lim Ji-Yeon (; nosusu ontok 23 Mahas, 1990) nopo nga minsingsingkono mantad Kabaatan Korea. Kalapas nokoimbulai id piipiro filem oniba om kono, nakaanu isido kono koiso id filem Obsessed (2014). Maya kono dii, nakaanu isido nominasi Best New Actress id 35th Blue Dragon Film Awards, om nakalantoi id 51st Grand Bell Awards om 51st Baeksang Arts Awards, mantad calon suai. Sumusuhut, minsingkono isido id filem The Treacherous (2015) om siri soduontong High Society (2015), om nakaanu karayahan antarabangsa montok siri hit Netflix The Glory (20222023); ilo kolimpupuson minogowit di Lim do trofi Best Supporting Actress id 59th Baeksang Arts Awards.
Profesor Emeritus Tan Sri Dr Lim Kok Wing (21 Gumas 1945 - 1 Mahas 2021) nopo nga songulun pondidik id Malaysia. Ointutunan isio sabaagi do presiden om nogi pengasas do Universiti Tiknologi Kreatif LimKokwing ii notoodo ontok toun 1991 id Cyberjaya. 
Kohompitan id suang pilihan raya Afrika Selatan 1994
Ontok toun 1994, noonuan do kotumbayaan i Lim di Mahathir bin Mohamad, Perdana Panalad Malaysia ontok dii, do moguhup id kimpin pilihan raya Nelson Mandela, songulun sekutu di agaras om nogi tambalut togirot dau do momuruan Kongres Kabansaan Afrika do sumaap di impohon-impohon apartheid id Afrika Selatan ii wawagu nogi do tinagak; nokohompit isio id iso kimpin ii kibagas id koulunan do pogun dii om ontok dii nopo nga kiwaa 9 juta tulun ii bolou pimato.
Ponoodoon om panarampasan universiti
Ontok toun 1991, mononoodo isio do universiti ii pinungaranan do misangai ngaran dau.
Kinapatayon
Nokosuang isio do lamin pongusapan tu naantakan do kemalangan naratu ontok pintangaan Mikat 2021, nga na'sah poingkakal i stabil. Minidu pogun isio ontok umul 75 toun ontok 1 Mahas. Abal kokomoi kinapatayon dau nopo nga pinoilo kumaa Universiti Lim Kok Wing maya iso kenyataan i pinalabus.
Gaa'
Noisytihar i Tan Sri Dr Lim Kok Wing sabaagi CEO Brandlaureate Tosonong kopio edisi 2009-2010. Gaa nopo nga pinatahak di Panalad id Jabatan Pordana Panalad Datuk Seri Idris Jala. Gaa The Brandlaureate nopo nga gaa jonama di prestig montok syarikat id Malaysia om Asia Pasifik ii mongiktiraf do kabantugan jonama syarikat sompomogunan, syarikat kikomoi karajaan om syarikat penyenaraian don ginumuan.
Kontroversi
Poster "King of Africa"
Ontok Madas 2020, nokecam isio id iso kaantakan kokomoi poster iklan ii pinokito id kampus Cyberjaya montok universiti ii natarampas dau ii popokito dau, diapit do harimau bintang miampai pomolohou "King of Africa", ii noondos do popinsiriba siriba do warga bonua Afrika tu ogumu mokiikinobos Afrika id universiti dii. Insiden dii nogi nga nokopihondot do koburuon guraan Black Lives Matter om sunduan antiperkauman ii nokoingkawas id sompomogunan ontok timpu dii. Ahal diti nogi nga nakaanu do tarad di Panalad Pengajian Takawas Malaysia, Noraini Ahmad hinombo, minomboros isido id iso sidang parlimen kokomoi do pihak dau ii papapanu ponyiasatan kokomoi ahal dii. 
Kaagu, nakaraat tomod o ahal diti miampai do tondos mantad songulun bagas mokiikinobos om nogi kakitangan id universiti ii minanahak iso testimoni hinombo, isio nopo nga mokiikinobos ii pinoinsir id iso projek promosi ii kitudu do popokito kopogikakawahan mokiikinobos ii manu do sumikul id universiti dii. 
Lin YiKinosusuon (1999-01-11) Milatok 11, 1999 (umul26)Hebei, ChinaMomogunChinesePondidikanBeijing Sports UniversityKalaja
Lin Yi (Chinese: ; pinyin: Ln Y, nosusu ontok 11 Milatok 1999) nopo nga mimingkono do Sina om model. . Nointutunan isio kalapas minsingkono id web drama pogisisintaan 2019 Put Your Head on My Shoulder,, id nonggo panakasabab do ogumu i nokotutun. 
Early life and Education
Nosusu i Linyi id Hebei Province om guminayo id Shenyang city, Liaoning Province. . Ontok 2015, naanu isio do National Ballroom Dance major do Beijing Sport Universitiy om nokotorimo do marka bobos takawas id poniisan gana sayau id Liaoning Province. .
Pakalajaan
2015-2018: Kotimpuunon do pakalajaan
Id 2015, kakal po i Lin id tou koiso, ontok nokito isio do ejen om minanain do Tangren Media Co. Ltd. Id 2016, ontok suti magadau, minoi isio labus pogun montok monorimo pingludaan sayau om koposolimbahan profesional Id 2017, minanganu isio do boogian id abaabayan pongotus drama mogioput kampus ahapakan "Hello, Old Times' om tuminanud do poniisan kikitoilaan montok kono Lin Yang nga au nakalantoi..
Ontok Mikat 14, 2017, minanganu isio do boogian sabaagi mimingkono id Youku kopokitanan idol realiti Handsome Youth Society. . Ontok Mahas 2017, nohondom koposolimbahan di Lin Yi id abaabayan "Beautiful Boys Academy". Id abaabayan "Beautiful Boys Academy" kalas kopogisingkanaan, pinopotonduli i Lin Yi Klip "Old Pao'er" filem di narakam di feng Xiaogang. Pinoposolimbou yolo do adegan "Old Pao'er". Kalapas kalas pogisingkanaan, Pangarah Feng, nokokito kabaalan mingkono di Lin Yi. Om minomboros do kosiliu i Lin Yi mimingkono di osonong. . Ontok Milau 1, 2017, isio nopo nga tutumanud id Youku kapamalanan mogisuusuai fesyen "Crazy Wardrobe" om nakalantoi id taang ko-6 miampai 41 undian. Ontok Momuhau 2017, pinasaga isio do momonsoi kopokitanan id skrin tagayo id filem sci-fi "Hope Island", miampai di Duan Yihong om Andy Garca.
Zandi Linah Bagu i poinsorundung do wotik buragang miampai puru Kalab Wiki IPG Kampus Kent.
Linah Bagu@Siti Nurlina Abdullah (nosusu 17 Gomot 1966) nopo nga songulun lungkitas Boros Kadazandusun i minomuruan do momonsoi kurikulum Boros Kadazandusun montok PPISMP, PISMP om PDPP. Suai ko iri, isido nogi nga woyoon manahang om momili mokiikinobos di sumuang id IPG, momiimilantoi piboian hiis om tangon id taang pogun Sabah om pinopoturidong do galeri Boros Kadazandusun di kumoiso om kumoinsan nogi id pogun Malaysia. Baino, nosiliu isido sabaagi do luguan Jabatan Boros Kadazandusun tumimpuun di toun 2019 gisom baino om nakaanu popoingkawas do Boros Kadazandusun sabaagi tier 1 id pototongkop IPG Malaysia. Pogulu po, isido nogi nga minomuruan do Jabatan Boros id IPG Kampus Kent solinaid sontoun om lobi. Nokoimpou o Boros Kadazandusun id taang kabansaan om sompomogunan maya aktiviti seminar ponoriukan pinaanjur do Jabatan Boros Kadazandusun piniuhupan do UPSI, UMS om Sidma College ontok di toun 2018, 2019 om 2021. Nakaanu isido do anugerah perkhidmatan cemerlang mantad Kapanaladan Pendidikan Malaysia di toun 2000,2006 om 2019. Sumusuhut, nakaanu nogi isido do anugerah Bintang Kinabalu (BK) di toun 2017 om anugerah Penggiat Boros Etnik (2021) mantad TYT Sabah om ponorikohon kotinanan koubasanan Dusun Bundu Sabah mantad di toun 2019 gisom baino.
Lingua Franca Nova (lingua Franca wagu) "Elefen" nopo nga boros di nowonsoi mooi do kosili loobi konsisten om popouhan pinsingilaan, loobi po sabaagi boros piromutan di milo gunoon sompomogunan. Kiwaa piipiro kounalan montok boros diti miagal ko':
Boros diti kiharo okuri fonem om koirad-irad do boros Italian toi ko' Spanish.
Ija'on miampai fonetik. Au minog do mangawi timpu do toun-toun montok minsingilo kokomoi pongunsamangan.
Kiharo puralan boros miagal di asasaru gunoon id suang do pilumaagan tikid tadau.
Kiharo set posugkuon produktif di okuri om kiula poingkakal mooi do osonong do gunoon.
Kiharo kooturan di pointalang kokomoi do sistom nuludan boros miagal nogi do boros-boros major di asaru do gunoon.
Tinimungan boros nopo nga mongimpohon do boros Romantik Moden. Boros nogi diti nga kiharo rahung di poinlaab om kaanu mamagayat rahi tulun. Suai ko ii, ogumu sokodung boros diti id suang do puralan boros Boros Inggeris di gunoon do timpu baino.
Napalan mooi do kotorimo neologisme Latin om Yunani, 'de facto' ii kirati 'Standard Pomogunan'
Nowonsoi mooi do loobi osonong kumaa tulun di oubas kumaa boros Romantik Moden om montok nogi tongoulun di kirahi do minsingilo.
Lingvist nopo nga platform pinsingilaan boros adaptif, pointounda id suang versi beta au bayaran montok oinsanan id taang sompomogunn mantad toun 2014.
Gisomnopo Mikat 2022, manaha o Lingvist do kursus impohon id suang boros English, Spanish, French, German, Russian, Brazilian Portuguese, Dutch, Italian om Estonian, pointounda id suang mogikaakawo boros.
Model ponudukan
Perisian nopo Lingvist nga momorindak mogisusuusai toud teks, miagal do sarikata toi ko' artikel, montok papatantu ginumu hogot doid toisoiso boros. Poposudong o Lingvist do pambalajalan dau tumanud taang moomomoguno om minggoos mongia' miampai oskap, mimpuun hogot di bobos relevan. Sundung kiwaa piipiro sukuon puralan boros, kaida toponsol nopo do Lingvist nga okon ko' mongia' puralan boros miampai potilombus, nga mongia' boros miagal poingkuro gunoon ii miampai poinsandad.
Tinuridong miampot o Lingvist ontok 2013 di Mait Mntel, songulun puru fizik Estonia i kohompit miampai tinimungan i mongintutun zarah Higgs-Boson id CERN, miampai Ott Jalakas om Andres Koern.
Ontok toun 2014, nakaanu o syarikat diti dana soginumu 1 riong mantad SmartCap, Nordic VC Inventure, om piipiro pelabur sosongulun montok popoburu platform dii.
Ontok Mahas 2015, minopoilo o Lingvist do nokotorimo yolo dana pomoruhang soginumu 1.6 riong mantad Koisaan Eropah, sabaagi soboogian mantad program Horizon 2020.
Ontok Milau 2015, nakaanu o Lingvist dana soginumu $8 riong id suang turugan pembiayaan Siri A ibinuruan do syarikat tagayo e-dagang om koumatan id sawat talian Jipun, Rakuten, i popohompit nogi firma pelaburan SmartCap, Inventure, om minonurifong miampot Skype, Jaan Tallinn om bagas tambalut Atomico, Geoff Prentice.
Ontok Gomot 2017, minanahak o Lingvist do kopoilaan kokomoi piuhupan diolo miampai iso syarikat Taiwan, PChome.
Kookunan
Ontok Gomot 2013, nokotorimo o Lingvist do Geran Prototron soginumu 9,900 montok mambayar kopomorunan prototaip pogulu diolo.
Ontok Gomot 2014, nopili ii miampai poimbida montok mampayat Program pemecut TechStars London.
Ontok Gumas 2015, nookunan ii sabaagi "startup bobos abantug" do Gaa Pongindopuan Tallinn.
Ontok Mansak 2017, minomongo o Lingvist do projek Horizon 2020 om nakaanu dana pomoruhang mantad Rakuten. Kopihondot wulan Mahas toun dii, nakaanu o syarikat diti do Gaa EdTechXGlobal All Stars Rise Award.
Linimput pambasaan Waterford toi ko otutunan nogi sabaagi linimput pambasaan longkod nopo nga linimput pambasaan montok kogunoon tulun ginumuan id kota Waterfors, Ireland. Linimput pambasaan diti nopo nga linimput pambasaan kumoiso mantad gumu-gumu linimput pambasaan Carniegie id Ireland. Andrew Carnegie, ii nokoumbal no mongukab do linimput pambasaan id Scotland om Amirika Syarikat nakaanu popowiliu do watu timpohon do bangunan linimput pambasaan diti id toun 1903.
Linimput pambasaan diti nowonsoi id sawat do Lady's Gate, ii no tu boogian do tobon kota di id hiza jaman pintanganan. Menara id sampaping Lady's Gate id Lady Lane okitanan maya kasa id rinantai do linimput pambasaan diti hiza koukaban.
Servis linimput pambasaan id Wriaterford
Andrew Carnegie hiza popohili do watu timpohon do linimput pambasaan hiza toun 1903.
Rinantai bobos siriba do linimput pambasaan
linimput pambasaan waterford hiza totuong 2024
Linimput pambasaan diti nopo nga cawangan tapangkal dp Waterford om linimput pambasaan County, sobogian mantad Waterford om County Council. 
Linopot nopo nga taakanon koubasanan tinaru Kadazandusun om Rungus id Sabah. 
Kopointutunan
Linopot nopo nga takano di linopot momoguno roun Timadang, Doringin toi'ko Wonian. Aangod iti takano linopot tu naanu mantad wongi di roun Timadang, Doringin om Wonian. Wagas nopo di gunoon do momonsoi linopot nga parai wagu mantad dumo tu kogumuan nopo di tulun di hiza pogulu nga sabaagi momuumutanom do parai. Kosoruan nopo, takano linopot diti owiton do ponokokoriu mongoi id dumo. 
Laang podsusurung
Maya koubasanan, taakanon diti posurungon mimapai taakano koubasanan suai miagal ko Tuhau, Hinava, Bambangan, Bosou om suusuai po tumanud korohian do tulun di. 
Iso laang mantad woyo podsusurung linopot
Linukisan
Linukisan nopo nga wowonsoion ponginlumis it ruhangan do pongowotik ahana id suang pangana om popinsokoton id soibau miagal do karatas, kambas, toi tolig. Wonsoion iti di mongolulukis; pongoroitan kumaa di mongolukis. Nokopongolukis no tulun solinaid inggonom linaid mantad ko it pomogunaan do gogoritan. Sobaagi do pomitanan linukisan-linukisan id kuang-kuang tiiyonon do tulun ponosusuyan toi tulun kodori.
Pongorotian lukisan gunoon montok timot linukis id sinuratan diti.
Mooi do lobi osomok, sinuratan diti kokomoi do linukisan sinintunturu.
Lion Chong
Lion Chong KinosusuonChong Bao Quan (2002-10-11) Gumas 11, 2002 (umul22)Selangor, MalaysiaKalajaMimingkono, momuruan ababayanTounmimparagat2007-dinondo
Chong Bao Quan (nosusu ontok 11 Gumas 2002), ointutunan nogi sabaagi Lion Chong nopo nga songulun mimingkono kusai id Malaysia. Abaal isio doid Boros Tabai, Boros Inggeris, Boros Cina om Boros Kantonis.
Gama
Minimpuun o gama di Lion Chong sabaagi mimingkono ontok toun 2007.
Ontok toun 2013, minsingkono isio sabaagi versi omulok di Uncle Chuan doid filem The Journey. Okon nopo ko ii, migit nogi isio kono apangkal id suang drama Seven Days sabaagi Zhang Jun Shun.
Ontok toun 2014, naalap i Lion Chong sabaagi momuruan ababayan (pengacara) id ababayan10 Manners Campaign. Sumusuhut, mingsingkono isio id suang iklan Petronas Tahun Baru Cina Young Hearts om nogi doid drama Bright Times sabaagi i Guo Wei Ren.
Ontok toun 2016, naalap kawagu isio sabaagi momuruan ababayan doid ababayan tangaanak Chiki Boom i pinalabus do TV2. Sumusuhut, minsingkono isio sabaagi i Hero id filem The Kid from the Big Apple om nogi migit kono toponsol sabaagi i Ping doid telefilem Jalan Belakang Rumah pinalabus do TV2, om pinosolimbou o telefilem di lobi inhopod id TV2.
Ontok toun 2017, minsingkono isio sabaagi Hero id filem The Kid From The Big Apple 2: Before We Forget. Suai ko ii, nakaampayat nogi isio doid piboi'an Astro Xi Yue HD The Z Stars om nosiliu nogi do songulun finalis doid tinimungan pomolihis. 
Ontok toun 2018, nosiliu isio tombului poimbida id drama web China Original Sin om minsingkono sabaagi tadi di Wu Wen Xuan. Tumilombus, minsingkono isio sabaagi i Benson doid drama web Mobile Legends: Bang Bang Mata Kerbau.
Ontok toun 2019, minsingkono i Lion Chong doid Iklan Tahun Baru Cina Buah Tangan om iklan nopo dii nga nakatayad sabaagi iso iklan Tahun Baru Cina 2019 di bobos do ointutunan.
Ontok toun 2020, nakaanu kawagu isio pagalapan sabaagi artis naalap doid ababayan Selamat Malam Malaysia i pinalabus do Berita RTM. Migit nogi isio kono apangkal doid drama Astro Ceria Geng Gajet i maan posolimbaho ontok kolimpupuson toun diti.
*Club domestic league appearances and goals, correct as of 04:00, 2 June 2024 (UTC) National team caps and goals, correct as of 04:38, 15 July 2024 (UTC)
Lionel Andrs "Leo" Messi (Spanish pronunciation: ; nosusu 24 Mahas 1987) nopo nga songulun mamamain buul sipak profesional Argentina i mamain sabaagi panyarang montok Inter Miami om Pasukan buul sipak kabansaan Argentina. Nointutunan sabaagi songulun mamamain di abaal, nakalantoi isio do 8 Ballon d'Or, 6 kasut amas Eropah, om pinungaranan do mamamain bobos tosonong id pomogunan soginumu do inwalu. Nakaanu isio do 34 trofi id suang buruon dau. Gisom toun 2021, poinggonop do buruon profesional dau miampai do Barcelona, hinonggo nakalantoi isio rikud 34 trofi kaampai no 10 gelaran La Liga, 7 gelaran Copa del Rey, om 4 gelaran Liga Juara-Juara UEFA. Montok nopo pogun, nakalantoi isio Copa Amrica 2021 om Piala Pomogunan FIFA 2022. Isio nopo nga songulun penjaring gol i prolifik om playmaker di okreatif, mongigit i Messi rikud gol soginumu 474 gol, hatrik soginumu 36, om kouhupan gol soginumu 192 id suang La Liga, 36 kinoimbulayan om 18 kouhupan gol id suang Copa Amrica. Isio haro gol sompomogunan soginumu do 108 gol om 185 kinoimbulayan. Nokoguul i Messi lobi 800 gol montok kalab om nogi pogun, gol bobos ogumu dau nopo nga montok iso kalab soginumu 672 gol.
Koposion Gulu
Nosusu iLionel Andrs Messi ontok 24 Mahas 1987 id Rosario om isio nopo nga tanak kotolu mantad apat tulun mogiadi-adi, molohing dau nopo nga i Jorge Messi, songulun monurupu do kilang bosi om sawo dau i Celia Cuccittini, i poingkaraja' id bengkel papapalabus do magnet. Tapa dau nopo nga sinakagon do Itali om Sepanyol, manangaki kumaa imigran mantad Marche om Catalonia, tama dau nopo nga sinakagon Itali. Pinagayo id posorili di oupus do buul sipak, "Leo" haro sunduan mamain buul sipak i timpuunon nogi, mamain isio oruhai no tikid tadau miampai tabang-tabang dau, Rodrigo om Matas, om pinsan dau nogi i Maximiliano om i Emanuel Biancucchi, goduduo yolo nopo nga nokosiliu mamamain profesional. Ontok apat toun umul dau, tuminanud isio kalab tampatan Grandoli, hinonggo linuda' isio do tapa dau, sundung do narahung isio todu ponong tama dau, Celia, id kotimpuunon nogi isio mimparagat id suang buul sipak, hinonggo mongoruhang i todu dau maamaso timpu pinludaan om pialaan dau. Kinapatayon todu dau minanahak bagas kumaa di Messi. Kinapatayon todu dau nopo nga amu alaid pogulu do kinouliton toun kinosusuon dau di ko-11 om mantad dii, sabaagi tutumanud do Katolik, mamarayou isio jaringan gol dau miampai mintong om monuduk kumaa id tawan sabaagi tanda' do pamagatangan kumaa mendiang todu dau.
"Nung mintong ko isio, kopomusorou ko: tanak diti nopo nga au milo mamain buul sipak. Isio nopo nga adalaan okoro om oluhoi. Sundung ingkaa, kopuriman ko do isio nopo nga misuai kopio, hinonggo suupan osiliu isio songulun di agaras."
 Bagas jurulatih pasukan belia Newell's Old Boys, Adrin Coria popoilang pomusarahan kumoiso dau kumaa di Messi i kiumul 12 toun.
Tuminanud i Messi do kalab Newell's Old Boys ontok onom toun umul dau. Solinaid onom toun mamain isio miampai kalab Newell's, nokoguul isio osomok no do 500 gol sabaagi soboogian mantad tinimungan "The Machine of '87", gelaran pasukan kalab ontok dii i apagon do mangala' om pinungaranan miampai toun kinosusuon, hinonggo tinimungan diti nopo nga momohiok do tulun ginumuan i nokorikot miampai momonsoi do takal buul sipak kalapas nopupusan saparu timpu koiso. Sundung ingkaa, timpu dumontol dau sabaagi mamamain profesional oumporonok soira nodiagnosis isio miampai toruol di mionit do kokurian hormon kosunian (GHD) maamaso 10 toun umul dau. Insurans kolidasan tapa dau nopo nga duo toun pongusapan hormon kosunian no, hinonggo kos di nuru do tonggungan nopo nga pokiikiro $10900 sombulan, kaakun o Newell montok monoluod, nga kalapas dii amu tinoboi diolo i batos diolo. Kalapas di nointangan i Messi do kalab River Plate i haro mamamain idola dau, i Pablo Aimar, sundung ingkaa yolo nga amu kaanu mananggung kos pongusapan sabap no do krisis kobodian i notoguang do pogun Argentina ontok dii.
Messi nonuan kosiwatan sumuang id akademi Barcelona, La Masia, ontok umul 13 toun.
Sabap no do haro koombolutan paganakan di Messi id Catalonia, mumbal yolo mongulud do pialaan poniisan miampai kalab Barcelona ontok wulan Manom 2000. Pangarah pasukan apangkal, i Charly Rexach manu do koobian mantad di Messi, sundung ingkaa minagada o lambaga pangarah kalab sabap no do amu asaru o kalab Eropah manain kontrak mamamain labus ontok umul di omulok po kopio. Ontok 14 Momuhau, noonuan pongontok kumaa Barcelona montok popointalang do komitmen diti, om i Rexach, miampai aiso karatas di pinotounda, minomonsoi isio kontrak id karatas tisu. Ontok wulan Mansak 2001, minundaliu o paganakan di Messi id Barcelona, hinonggo poingion yolo minsomok do stadium Camp Nou, ii nopo nga stadium tuan rumah montok kalab Barcelona. Ontok toun kumoiso i Messi id Sepanyol, amu insaru isio momonsoi koimbulayan miampai akademi dii sabap no do konflik kinoundolihon miampai kalab Newell's, om sabaagi mamamain poinsusuai, isio nopo nga milo polintuhunon id suang pialaan piombolutan om liga Catalan. Monotos isio do minsingubas miampai tinimungan dau. Id walai, langadon no isio do kampung dau id Argentina soira minuli i tama dau id Rosario miampai tabang-tabang dau om tadi tondu dau, i Mara Sol, tapa dau nopo nga mongoruhang dau id Sepanyol .
Kalapas sontoun miampai akademi buul sipak Barcelona, La Masia, notorimo i Messi do Pisompuruan Buul Sipak Domboyoon (royal) Sepanyol (RFEF) ontok wulan Mansak 2002. Pinasaga isio mamain id oinsanan piboi'an, mumbal nogi isio mintutun do tinimungan dau, miagal ko' i Cesc Fbregas om Gerard Piqu. Kalapas nopongo o pongusapan hormon kosunian maamaso 14 toun umul dau, i Messi nopo nga soboogian mantad do "Baby Dream Team", tinimungan sukod wagu bobos tosonong i nasanganu do Barcelona. Ontok timpu kumoiso dau i poimponu (2002-03), isio nopo nga nokoguul do gol di bobos togumu miampai 36 gol id suang 30 pialaan montok tinimungan Cadetes A, i nakalantoi do kejuaraan treble; nakalantoi liga om nogi piala id taang do pogun om Catalan. Pialaan kolimpupuson do Copa Catalunya monongkiala do Espanyol om nakalantoi o Barcelona miampai kootuson 4-1, noroitan id taang suang kalab sabaagi do partido de la mscara, pialaan kolimpupuson kituping. Roroitan diti tinahak sabap no id suang pialaan liga pogulu dii, notipuan tulang i Messi id boogian do pingas om minanahak kasagaan o tinimungan perubatan kumaa disio montok mamain id pialaan kolimpupuson miampai syarat, nuru isio mamakai do pongolig plastik id turos; id suang pialaan dii, minongukab isio tuping om nokoguul isio do duo gol id suang timpu 10 minit pogulu do kaalanan mamamain. Pogulu nopupusan timpu domestik, nokotorimo isio do tawaran mantad kalab Arsenal, tawaran kalab poinsusuai di kumoiso dau, sundung ingkaa nga minomili isio do kakal id Barcelona kalapas do minomili o tambalut sontinimungan dau, i Fbregas om Piqu do mamain id England.
Nisdawati binti Nazaruddin (nosusu ontok 15 Momuhau 1978) toi ko' lob otutunan sabaagi Lisdawati nopo nga' songulun palakun do Malaysia. Isido nopo nga' songulun duta Slim World om tuala penyayang She. Isido om sawo dau, Fauzi Nawawi nogi nga' duta , montok kupi kolidasan.
Miniongoi i Lisdawati miampai mimingkono Fauzi Nawawi om kiwaa duo tulun tanak. Mongindapu yolo do songkok anaru id Jalan Tunku Abdul Rahman, Kuala Lumpur monikid tulan Ramadan. Ontok Magus 2011, minopoindalan yolo umrah id Mekah.
Liwang kaanangan gowulu
Iso tinimungan tagayo do sanganu suut hulu id iso konvensyen gowulu
Liwang kaanangan gowulu (Boros Inggilis: gowulu fandom) nopo nga iso koubasanan tokoro (subculture) montok tulun di aanangan do kono tayam toi ko' dupot dit kiwoyo tulun (antropomorf). Piipiro koulalaho do antropomorf kohompit no ekspresi turos om kabaalan miagal ko tulun, mimboros, mamanau miampai duo gakod om nogi mananrasuk. Gunoon nogi hogot "liwang kaanangan gowulu" diti montok sumuku do tinimungan tulun i mogititimung id Intonit om id konvensyen gowulu.
Nawayaan
Ontok toun 1976, minonuridong i kartunis Ken Fletcher om Reed Waller do koisaan kopolobusan amatur Vootie, montok inus i pointarad do tayam. Ogumu karya pinointalang i kionsi do tema montok nongosukod, miagal do "Omaha" the Cat Dancer, popokito adegan seksual eksplisit. Katalib nopo do piipiro toun om haro no tokuri tinimungan tutumanud di Vootie. Tumimpuun no tongo ponokodung dau do mogititimung id konvensyen komik om susuyan sinupuan simbakuro.
Tumanud di tabaal nintodon (nawayaan) liwang kaanangan i Fred Patten nopo, konsep gowulu nga mantad id iso konvensyen susuyan sinupuan simbakuro di toun 1980, do pinotimpuun o pogibabarasan kokomoi watak tayam om dupot i kiwoyo tulun id suang do novel susuyan sinupuan simbakuro di buuk Albedo Anthropomorphics winonsoi di Steve Gallaci. Katalib diri om nokoturidong no iso tinimungan pogibabarasan di minintimung id konvensyen susuyan sinupuan simbakuro om konvensyen komik.
Noguno no hogot osorisid gowulu fandom id magazin don kaanangan (fanzine) tontok di toun 1983 po, om nosiliu noddi sabagai ngaran oubas montok genre diri di pitaatangaan do 1990an tontok do pinointalang no iri sabagai do "pongimuayan om kapaganapan poingulud do sinuratan om linukisan kokomoi do 'Furries' toi ko watak kiwoyo tulun do sinupuan don booyungan mamalia". Tumanud pogi tangaanangan nga haro no maantad liwang diti di tokito maya karya susuyan sinupuan irad ko Kimba, the White Lion di pinalabus di toun 1965, novel Watership Down di Richard Adams di pinalabus di toun 1972 (om adaptasi filim toun 1978 dau), om Robin Hood di Disney sabagai poomitanan insaru. Pinaharo di pogibabarasan tinimungan habar id Intonit di toun 1990an o pitongkiadan id piolitan do tangaanangan do watak "tayam om dupot kotumpirak" om do gowulu montok do mongilag mantad do winagat nuansa hogot "gowulu".
Tontok di 1980an, tinumimpuun nogi di tangaanangan gowulu do papalabus magazin don kaanangan om monuridong iso tinimungan sosial di maid-laid om tumimpuun do mongulud pititimungan. Di 1989 om haro no korohian do kabagal montok do papaharo konvensyen gowulu kumoiso: i Confurence 0, di pinaharo id Walai Ponginadapan Koundarangan Plaza Bristol id Costa Mesa, California. Kagagampot nopo tulun ginumuan o Intonit tontok di 1990an om nokosiliu no iri do ralan pogituturubungan montok tangaanangan gowulu. Pinaharo o tinimungan habar alt.fan.gowulu di tulan Gumas 1990 om posorili virtual iyo do MUCKs nga nokotutun sabagai liwang pogituturubungan tangaanangan id intonit.
Inspirasi
Novel alegori nopo, kaamung o sinuratan susuyan sinupuan simbakuro om fantasi om nogi bukakak di popoimbulai do tayam om dupot kiwoyo tulun, nga insaru o sukuon sabagai inspirasi bobos pogulu montok liwang kaanangan diti. Pinoindalanan nopo iso sinolukan di toun 2007 nga manaba do orohian "kopio" ka di pangaan di tagayo po do tinimungan tulun di popointutun sondiri sabagai do gowulu kumaa bukakak mantad ko iso tinimungan kawalan okon ko gowulu. Ahandaman nogi diyolo minintong bukakak do insaru tomod om oduya po iyolo mongimuai karya susuyan sinupuan simbakuro mantad ko tulun id soliwan do komuniti diri.
Kaparagatan
Tumanud nopo iso sinolukan di toun 2008 nga otumbayaan o kogumuai gowulu kumaa id koponsolon togirot konvensyen, komuniti maya koluyungan, koborosuratan om inus visual montok liwang kaanangan diolo. Kogumuai nopo gowulu nga kokusayan om poporuput o sinolukan mantad di toun 2007-2008 suai do soginumu o responden kusai do 80%.
Tinunturu
Arca id konvensyen Further Confusion
Momonsoi o tangaanangan i miampai komilaan tinunturu do patung moinan plush om monuridong nogi iyolo o kostum pinungaranan do suut hulu i rosukan montok do kataadan toomod toi ko mampayat id panau sontinimungan, ramai monontopeng id konvensyen, mayau-sayau toi ko kaantakan otoluod popogumu kousinan (sabagai monginsasamod). Suut hulu kiwoyo mantad do untayad (design) do poimbulayon o winaal osuhatan miagal ko maskot sipoot om ponginsasamadan gisom do kowoowoyoon do apagon (sophisticated) miagal ko mekanisme lakang om pangaan elektronik kogura, solekan prostetik, om kowoowoyoon suai po. Kigatang suut hulu mantad sokinuri do $500 montok untayad iyo do maskot gisom do soginumu do $10,000 montok model i kisuang do pangaan elektronik kogura. Kiikiro do 80% o gowulu nga amu kisuut hulu poinggonop. Piipiro nogi nga mononsuut hulu doti do "somboogian" (partial) i kipangaan do tolingo om tikiu toomod, toi ko tulu, gakod om tikiu. Ogumu po maamampayat id konvensyen i kisuut hulu di poinggonop toi ko somboogian (45% tumanud do iso sinolukan pinoindalan id Anthrocon 2018) tu gowulu i kaanu do momoli o suut hulu nga oduya do milo manampung gatang pamanahan.
Mingkono watak (roleplaying)
Bukakak do toni tondu kiwoyo tulun nopo diti o iso poomitanan do watak gowulu
Watak tayam om dupot i kiwoyo tulun i winonsoi di tangaanangan gowulu nopo oilaan sabagai do fursona nga gunoon montok mingkono watak id liwang ogumu moomomoguno (MUD), forum Intonit toi ko sanarai ponuratan elektronik. Oguno mogisusuai o spesis sabagai timpou do watak diti nga ogumu o taanangan do gowulu (poomitanan nopo nga lobi po mantad ko 60% do sinoluk di toun 2007) pogi momili do popointutun sondiri miampai do karnivor. Posorili mingkono watak gowulu maya koluyungan di bobos alaid nopo pinoindalan nga FurryMUCK i tinuridong di toun 1990. Pinungaranan o iso po pomoinan pogiroromutan gowulu maya koluyungan di nointutunan do Furcadia i winonsoi di Dragon's Eye Productions.
Konvensyen
Pointounda o tangaanangan gowulu do migugusa id Midwest FurFest do toun 2006.
Kaanangan om kaampayatan di kabagal nga popomilo do ponuridangan ogumu o konvensyen gowulu id Amerika Koibutan om Eropa. Konvensyen gowulu nopo nga pogititimungan do tangaanangan do monongkostum, mogituturubung, mampayat id lokusop om mongindapu totus inus. Anthrocon di toun 2008 nopo konvensyen gowulu bobos tagayo di toun diri di haro lobi po mantad ko 5,861 tindapou nga minonimung sokiikiro do $3 riong montok koonu-onuan kakadayan tagayo Pittsburgh di toun diri. Iso konvensyen suai i Further Confusion nopo nakaharo id San Jose monikid tulan Milatok om osoosomok no ginayo om ginumu do tindapou dau. Tongo konvensyen i nakaharo id pointongkop pomogunan nopo tontok do timpu toun 2000-2009 nga nokotimung titoluod soginumu do $490,000. Gisom do tulan Momuhau 2022 nopo, Midwest FurFest nga kovensyen gowulu bobos tagayo id nayatan pomogunan. Haro iyau do ginumu tindapou do 11,019 rinuputan sondiri.
Id pogun Malaysia nogi om haro konvensyen gowulu i pinungaranan do FURUM i ponogi Furs Upon Malaysia. Pinaharo iri id Hotel Armada id Petaling Jaya, Selangor di kitema Furkini Bottom di 7-8 tadauwulan Momuhau 2024. Di toun pogulu'ddi nogi om pinaharo tontok do 9-10 Momuhau om notindapou do 728 tulun.
Konvensyen gowulu kumoiso di toilaan nopo ConFurence nga amu no nakaharo tu nodolinan di Califur. Poingimpou o goduo-duo konvensyen diti id California Kabaatan. Iso sinolukan di Unibositi California, Davis nga manaba do nokotindapou id posorili do 40% o gowulu sokuukuri do iso o konvensyen gowulu.
Natad web om tinimungan maya koluyungan
Kisuang id Intonit do mogisusuai natad web om mogikakawo komuniti maya koluyungan miagal ko natad web komuniti Weasyl, SoFurry, Inkbunny om FurAffinity, om nogi wiki gowulu kopogisoosokodungan WikiFur.
Haro nopo piipiro komik web i popoimbulai watak tayam toi ko dupot i winonsoi di toi ko montok tangaanangan gowulu tu kosuku sabagai do komik gowulu. Iso komik miagal diri i pinungaranan do T.H.E. Fox nga pinalabus do kumoinsan id CompuServe di toun 1986, iri ponogi nokopogulu do World Wide Web do piipiro toun. Haro nogi komik Kevin and Kell di Bill Holbrook i nakaramit soroiso do goduo-duo Tingadan Web Cartoonists' Choice om Tingadan Ursa Major.
Tingadan Ursa Major nopo nakatahak id gana karya liwang kaanangan gowulu om gaa tapangkal id gana kaantropomorfan. Nakatahak gaa diti montok ogumu o komik om siri animasi do toun-toun, kaamung i Helluva Boss (2021) om i Beastars (2020), daamot do BNA: Brand New Animal (2020), Centaurworld (2021), Aggretsuko (2020), Kipo and the Age of Wonderbeasts (2020), om Odd Taxi (2021). om nogi piipiro pangaan Helluva Boss miagal ko "Murder Family" (2020), "Loo Loo Land" (2020), om "The Circus" (2022) nga pinili montok kategori "Siri Drama Bobos Tosonong". Pinoimbulai do piipiro siri diti nogi watak LGBT miagal ko Helluva Boss om Kipo and the Age of Wonderbeasts. Id iso pongimuayan do Helluva Boss di toun 2022, tinulis di Brendan Kachel mantad natad gowulu do Flayrah o mulong pia di Loona i "iso-iso no watak i kiwoyo gowulu" om nogi songulun "paragasu miagal ko tompuan" ("gowulu sex goddess"), manu po yau do "manaba kumaa gowulu mooi do mumbal do mintong siri diti," ka.
Pomorunan IT om tiknoloji
Insaru o poninduan do "i tongo gowulu tu poimpasi o Intonit" ka tu noindamaan ginumu do gowulu id pomorunan tiknoloji kopoilaan om insaru nogi iolo id tongo pangkat takawas toi ko toponsol.
Woyo koposion gowulu
Boros gowulu lifestyle om gowulu lifestyler nga nokoimbulai di tulan Madas 1996 id tinimungan kopoilaan alt.fan.gowulu tontok do iso pisongkiwalan do minompus-ompus id suang do komuniti maya koluyungan diolo. Tinuridong o tinimungan kopoilaan Usenet diti do poilihon o pogibabarasan suai ko koborosuratan om linukisan gowulu om nogi do mongotus do pisongkiwalan kokomoi do nunu o kohompit om amu kohompit miampai id liwang kaanangan diri. Tutumimung nopo diri om osikap do momoguno do hogot gowulu lifestyler om kipomusarahan po yolo do haro o pisuayan don pogiroromutan do woyo koposion om liwang kaanangan diri. Pinointalang om gunoon diolo iso komoyon suai do gowulu di tosorisid montok tinimungan diti. Iri nopo "songulun i kipioputan don topurimanan/kotumbayaan tagayo miampai id tayam toi ko dupot do kopio, sinupuan toi nogi osimbol," ka.
Id sinolukan di toun 2007 nopo Gerbasi om wookon nga monoriuk yolo komoyon do sumiliu gowulu om panabaon o iso taksonomi montok do popisuai mogisusuai "woyo" do gowulu. Tinimungan bobos tagayo nopo 38% mantad di sinoluk diolo nga pinointalangan do kogumuai o korohian diolo kumaa liwang kaanangan gowulu sabagai do "waya pogiroromutan miampai wokon i miiso korohian miagal ko linukisan antropomorf om kostum," ka. Nokointutun nogi diolo gowulu i popointutun sondiri sabagai do "suai ko tulun" ka toi ko i manu do sumiliu miagal ko spesis di pinointutun diolo sondiri.
Korohian don pongikuman
Tumanud do apat sinolukan mogisuusuai, 1425% do surupu liwang diti nga popointutun sondiri sabagai do homoseksual, 3752% do biseksual, 2851% do heteroseksual om 38% do woyo piantakan don pongikuman suai. Kiikiro do sompiduo o moninimbar nga poporuput do kisanganu no yolo. Mantad diri nopo i kisanganu miampai tulun i miiso liwang kaanangan om soginumu do 76%. Poomitanan nopo do aspek don pongikuman id suang do liwang kaanangan gowulu nga kaamung nogi inus erotik om ponobuan maya koluyungan kitema gowulu. Hogot "yiff" ka nga sumonu do gunoon do sumuku id tinoodo toi ko kaparagatan don koponobuankoontok diri o kaparagatan om kopiromutan don pongikuman id suang do koubasanan tokoro diri id woyo ponobuan maya koluyungan om nogi id labus koluyungan.
Id iso sinolukan miampai 4.300 moninimbar gowulu nopo, 37% nga suminimbar do oponsol o korohian don pongikuman tontok do kaparagatan do gowulu diolo, asaasaga 38% kumaa diri om suminimbar o 24% do amu mionit iri id kaparagatan gowulu diolo. Id iso sinolukan pogulu nopo, suminimbar o 33% do moninimbar gowulu do haro iyolo do "korohian don pongikuman ogumu kumaa gowulu". Pinopointalang pogi 46% do haro iyolo do "korohian don pongikuman okuri kumaa gowulu". Pinopointalang i noolu soginumu do 21% om haro iyolo do "korohian okon ko don pongikuman kumaa gowulu". Sinolukan diri nga mongilag tinomod mantad natad web montok nongosukod mooi do aadang o kinootusan.
Sinolukan suai id iso konvensyen gowulu di toun 2013 nga nokootus do minomoruput o 96.3% do moninimbar gowulu kokusayan do mintong do pornografi, piiradon o 78.3% do koonduan. Naaga do kokusayan do kiunsur pornografi o 50.9% do ngaawi linukisan gowulu di nintangan diolo piiradon o 30.7% do koonduan. Orohian po moninimbar do sinolukan kumaa totus linukisan gowulu kiunsur pornografi mantad ko di aiso unsur pornografi. 17.1% of males reported that when they viewed pornography it was exclusively or near-exclusively gowulu pornography, and about 5% reported that pornography was the top factor that got them into the fandom.
A survey conducted from 1997 to 1998 reported about 2% of gowulu respondents stating an interest in zoophilia, and less than 1% an interest in plushophilia (sexually aroused by stuffed animal toys). The older, lower results, which are even lower than estimated in the general population, were due to the methodology of questioning respondents face-to-face, which led to social desirability bias. In contrast, one comparative study from 1974 and 1980 showed 7.5% of sampled students at University of Northern Iowa reporting zoophilia, while other studies find only 2.2% to 5.3% expressing fantasies of sex with animals. An anonymous survey in 2008 found 17% of respondents identified as zoophiles and it stated that most furries had a more moderate view of zoophilia. The study had 5,000 participants with 22.6% of them having an extremely negative view of zoophilia, 23% negative view, 36.3% ambivalent, 13.5% positive view, and 4.5% had an extremely positive view of it. In 2013 Adjectivespecies tried to increase awareness about zoophiles and stated that they are part of the gowulu community. However more recent sources have stated that both bestiality and zoophilia are considered taboo in the gowulu fandom.:6 There have also been discussions in the fandom about distinguishing art of anthromomorphized animals from art of bestiality.:67
Pomusarahan tulun ginumuan om ruputan habar
Momonsoi om monon"suut hulu" o piipiro tangaanangan gowulu do popokito watak diolo.
Norliza binti Abdul Aziz (nosusu 18 Mikat 1963) nopo nga songulun susuminding tondu id Malaysia. Isido nopo nga tanak seniwati Normadiah om seniman Aziz Jaafar. Kiwaa nogi taka disido ii no Azlina Aziz.
Busuk-busuk, Daun/Pokok Kapal Terbang, pokok Jepun toiko panca alam (Chromolaena odorata) nopo nga iso susumuni kitusak i kosuang id paganakan Asteraceae. Susunion diti nopo nga iso sakot i minog iduon mantad do kabun. Id gana pongusapan, kosiliu iti lohunoi sabaagi iso rusap i kaanu popotingkod raha. Kosoruan nopo lohunoi nga okito id gogouton om disan ralan. Koulalaho nopo lohunoi nga kiwotik otomou om osilou om nogi sumuni poturidong maya watang dau. Kiwaa piipiro kounalan lohunoi diti miagal ko mongusap do pilat om popotingkod raha mantad toruol tokodo' toiko' gandas.
London nopo nga ibu kota do England om nogi United Kingdom, om koiyonon nogi metropolitan di taagayo id UK. Poingiliu iti pointoning do Baang Thames om nosiliu do koiyonon gulu solinaid do lobi duo noribu toun, miampai nawayaan ii nokoimpuun mantad do kapanaadaan karajaan Rom ii linohou do Londinium.Teras purba London nopo nga, ii Bandaraya London, nga papakakal do sempadan tontok Pintangaan i soginayo do sonwatu persegi. Mantad po di hinotusan kumo-19, ngaran London nogi nga kikomoyon do kota raya ii tinoodo id sorili do teras dii Boogian tagayo nopo bandar piniomungan diti nga minombontuk do koiyonon London om koiyonon togori London Raya i toinaon do Datuk Bandar London om Dewan Undangan London.
London nopo nga iso bandaraya global ii peneraju om abantung id gana inus, dudumagang, ponudukan, kohiakan, fesyen, kousinan, kolidasan, media, khidmat profesional, ponoriukan om pombangunan, totombuluyon om nogi sasakayon. Ii nopo nga iso do longkod kousinan tagayo id pomogunan om kiwaa do KDNK bandaraya kolimo takawas sompomogunan (ii tagayo nopo kopio nga id Eropah). Nokoumbal no kikouyu-yuo o London sabaagi do ibu kota koubasanan sompomogunan. Otombului o tutumombului somopomogunan i koiyonon dii, miampai do London Heathrow nopo nga sabaagi iso lapangan kapal tulud ii atangkangau kopio do sompomogunan. Miampai soginumu 43 universiti, nosiliu o London sabaagi do tarad montok institusi ponudukan takawas di tagayo id Eropah. Ontok toun 2012, nosiliu o London sabaagi bandaraya koiso do tuan walai montok Sukan Olimpik Timpu Talasu moden soginumu do intolu.
Noiyanan nogi o London miampai mogiigiyon id mogikaakawo do kaum, koubasanan om nogi ugama, miampai boros di lobi do 300. Ontok Madas 2010, soginumu 7,825,200 o mogiigiyon rasmi id London nopo nga koiyonon perbandaran di togumu mogiigiyon id Piisaan Eropah, om 12.5% nopo nga mogiigiyon mantad posorili United Kingdom. Koiyonon Metropolitan London nopo nga ii taagayo id EU miampai ginumu mogiigiyon do 12 juta gisom do 14 juta. Ontok do 1831 gisom 1925, kimogiigiyon do togumu kopio id pialatan do toinsanan bandar o London. 
Tadon ngaran London nopo nga au oilaan. Ngaran dii nopo nga iso ngaran kuno om oihum id suang towud mantad do gulu hinotusan kumo-2. Nosuat ii, kiikiro toun 121 sabaagi do Londonium ii noonuan di ponguasa Rom. Kotolinahasan nopo nga noumbalan kokomoi diti nga baino nopo nga au nohiabo tu notumbayaan do pinosuul iti di Geoffrey mantad Monmouth id suang Historia Regum Britanniae, miampai do ngaran London nopo nga mantad do songulun Raja Lud ii minanakluk kaka diti kota om pinungaranan do Kaerlud. 
London Raya nopo nga subbogian do kotoinaan taang takawas ii kahanggum do London. Di pogulu nopo nga, toinsanan tiyonon nopo nga id Bandaraya London kuno ii tokoro, ii nopo baino nga teras do London. Nga, sabab do pombangunan koiyonon bandar, Koinanon Bandaraya nopo nga minongilag do pogumbalan popiamung koiyonon-koiyonon id dompok dau. Daadi, koiyonon ii kopiipio id "London" nopo nga misuai tumanud konteks. 40 piatus London Raya nopo nga kiharo do watas pos London, miampai toinsanan alamat pos nopo nga poinsuat do "LONDON". 
Kod koiyonon tolipaun do London (020) nopo nga lobi laab sorili dau, lobi kurang do soginayo London Raya, nga au poinsuang piipiro watas dompok om kiwaa nogi watas labus do sompadan dau. Koiyonon nopo id suang sorili lebuh raya pokoliling M25 nogi nga asaru andasan sabaagi do 'London' ii kopiipio, loolobi no do sompadan Londan Raya miagal nogi do lebuh raya id piipiro koiyonon. 
Miampai koburuon do industri, ginumu mogiigiyon id London nogi nga minonigoo do nokoingkawas ontok hinotusan kumo-19 om kumo-20, gisom do dohuri hinotusan kumo-19 om gulu hinotusan kumo-21, London nopo nga bandaraya togumu mogiigiyon id pomogunan mantad do New York ontok toun 1925. Ginumu mogiigiyon nopo nga gisom do 8,615,245 tulun ontok do 1939, pogulu nokoimpuun do Pisangadan Pomogunan Kumoduo. Kiikiro do 7,556,900 tulun mogiigiyon rasmi id London maamaso do pintangaan toun 2007. 
Long Pasia nopo nga kinoyonon podtuongisan om kampung ekopodtuongisan id Bawang Ulu Padas, watas Sipitang, Sabah. Long Pasia nopo nga kampung montok tinarui Lun Bawang/Lun Dayeh om kiwaa populasi kiikiro 1,000 tulun, om oinsanan nopo dii nga tutumanud do Kristian denominasi Borneo Evangelical Church (SIB). Ii nopo nga kiikiro 300 kilometres (190mi) kumaa kabatan kotonobon do Kota Kinabalu.
Poinladsong id kinawas 1,000m (3,300ft) mantad taang rahat id Maligan Highlands, misampaping ii do Payeh Maga.
Ababayan kobodian apangkal nopo nga kaampai no mananom parai om ekopodtuongisan. Ointutunan o Long Pasia miampai kopogisuayan do spesies orkid, om kukuanga i ogumu hilo Taman Kerangas Long Pa' Sia' om kogoutanan posorili bawang Ulu Padas. Ii nogi nga tionon montok tombolog Black Oriole, ii no spesies endemik Borneo.
Haro piipiro kogoutanan sandad i nointutunan sabaagi kinoyonon i kiwaa potensi do poburuon sabaagi ecopodtuongisan miagal do:
Kinoyonon Pongumoligan Kerangas Long Pasia
Watu Kinawayaan Long Pinasat
Wasai Pulou
Pamalabangan Tang Peu Long Midang
Bawang Ulu Padas.
wasai Maga-Pasia (Ruab Maga)
Sinipung Mountain (Pegkung Sinipung)
Sinipung Lake (Takung Sinipung)
Sinipung View point
Wasai Rekong (Ruab Rekong)
Estuary of Rekiran River (Pa' Rekiran)
Wasai Pulou (Pa' Pulou)
Bawang Pinasat (Long Pinasat)
Bawang Matang  Kuala Bayur, Yang Abpe, Batu Narit, Kuala Palanuk,
Popokon, Yang Anang (Nuluhon Agathis)
Wasai Fefuken
Kinoyonon posorili Kampung Long Pasia om Resort Eco Etno Agrotourism Long Mio Village nga maan nogi poburuo'.
Longon
Linukisan palad do longon doun tulun
Longon nopo nga id boogian tinan do poingoput id balayan. Haro duo longon do tulun. Longon gibang om longon wanan. Id longon haro ot palad it kirapang pungaranan do tunturu.
Soginumu do limo tunturu monikid do longon. Pinungaranan iti do gondohing, tuntuduk, balanat, randawi om nanangkis.
Lontugi nopo nga iso kawo artropod di kitinan bontuk silindo di anaru. Tinan lontugi kiwaa rangka soliwan (exoskeleton) om abaagi 20 gisom 100 segmen di mogioput - oput. Toinsanan segmen haro duo gakod (suai ko segmen koiso kalapas tulu di aiso gakod, om piipiro segemen kalapas dii it haro sapasang gakod. Kiwaa 12,000 kawo lontugi suang 140 paganakan.
Lorenzo Buffon (Italian pronunciation: , Friulian: ; kosusu 19 Momuhau 1929) Disio nopo nga songulun mamamain i i buul sipak nokopinsin. Mamain sabaagi goalkeeper, Buffon momuru id suang 277 pialaan montok AC Milan kaawagu montok pinisahapan kakadaian Inter Milan. Disio no alantoi 5 Serie A om patayad mamamain suang Skuad Itali id FIFA World Cup 1962.
Losun toi'ko ngaran botani Allium Tuberosum nopo nga totonomon id kawo bawang di milo gunoon sabaagi ponginlumis posorili om nogi sabaagi rarapoan. Nontodonon nopo do losun nga mantad Shanxi, natanom om nokotongkop id nonggo-nonggo pogun om koinsanan pogun.
Milo do sumuni iti losun id mogisuusuai kawo tana'. Lobi osonong nogi daa do id tana di ogumu kompos om baja organik. Au Tagal do baja'on o losun maamaso minggayo sokiro nung naganapan do kompos om baja organik di osonong. Totonomon diti manganu piipiro o liwang om milo akanon toinsanan boogian (mantad puun). Ii nopo tusak di losun di kiwotik do atadong nga milo nogi do silihon do pomolumis do tongo'piring.
Variasi nopo do losun di bobos nointutunan nga Losun Sina di kiharo o wongi di kopiagal no do bawang topurak o ponong roun. I nopo tusak nga opurak.
Lotud nopo nga mamasok Momogun id Sabah, kosilahon Malaysia id pulou Bonio. Kogumuan diolo poingiyon id watas Tuaran gisom Kampung Sukoli, Tolipuk id Boogian pantai Kabaatan id Sabah. Sinakagon diyolo soginumu do 5,000 ontok toun 1985 nga baino nokorikot nodi do lobi 10,000. Yolo nopo nga kawo do Dusun, it baino koubasanan do mongolohou do Kadazandusun.
Kompinaian boros Dusunik nopo nga rapang woyoboros  Malayu-Polinisia iri nogi rapang tagayo do Astoronisia tinimung Woyoboros ( ] DTR). Kikira 20% nokointutun no do Katolik miampai pipiro mongi-nginjil Kiristian, nga haro tokuri hiza po do Mogogondi. Awu no korikot do 20 bobolian do poimpasi nga ingaa no sumowoli diolo.
Kiwaa boros sondii do etnik Lotud ii no Boros Suang Lotud. Rati nopo dii nga, Suang kirati 'Dalam' toi ko' 'Kumpulan' om Lotud nopo nga ngaran do tinaru. Kod boros nokoimagon montok Boros Lotud nopo DTR.
Walai Suang Lotud tradisional kohompit do onom boogian ii no soliu, soriba, rapuhan, kawas, pantaran om tilud. Tumanud sistom kotumbayaan tinaru diti, walai nopo diolo nga nomitan mantad walai-walai mantad pomogunan do rusod.
Soliu toi ko' dagayo (ruang tamu) kiguno sabaagi tionon pogibabarasan, pirubaan om upacara adat.
Soriba toi ko' liwang id boogian siriba gunoon nogi sabaagi toodopon montok tutumombului.
Rapuhan kiguno sabaagi dompuran om abaagi do salahan om pahah montok popotuu/popokoring do daging. Liwang i pinitongkiad do limput nopo nga toodopon tanak tondu i au po nakasawo.
Pantaran nopo nga wawayaan om poopian do payanan waig montok mongoug gakod om longon pogulu sumuang id walai.
Tilud nopo nga liwang poopian do parai om produk pomutanaman.
Baino, walai tanaru tradisional Lotud nopo nga bontuk seni bina tradisional om iso kinodimpoton i bobos canggih id suang seni bina pointongkop pogun Sabah suai ko walai tanaru tinaru Murut id watas Tenom. Struktur seni bina walai tanaru Lotud nopo nga winonsoi mantad papan (i pogulu po) miampai okodou mengukir miampai adze (Tabai: beliung) miampai aiso kouhupan do garagaji. Koinsanai nopo di walai nga au momoguno kuku tunggal nga teknik slip pintar di kosudong miampai rasuk di kosudong, om nogi mongogos cecair miampai rattans. Monikid iso unit walai tanaru nopo nga kiwaa koiyonon do modop (ko'odopo), dompuran (ropuhan), loteng (tilud), koridor (olot-olot) i manapad boogian limput walai om beranda (soliw) . Ginumu torigi nopo nga tumanud do konoruon toi ko ginumu unit poimpasi.
Tongoondu - Sukub kopio, kuluh, Gonob, Sinugitan, Lilimbo, Loti, Habo, Porotina, Sigar, Siwot, Mandapun, Simpai, Lansung, karo, Lontugion, Giring-giring, Tutubik, Sandai, Kokoroon, Komburongoh.
Tongokusai - Sukub, Binandus, Sundi om Supu
Lovely Runner (  ) nopo nga iso siri soduontong Korea Selatan nosingkono di Byeon Woo-seok om Kim Hye-yoon. Iti nopo nga naanu mantad novel web kiuhu Tomorrow's Best, i nogi nokosiar sabaagi webtoon noonsoi di ilustrator Doong Doong. Pinosiar iti id tvN ontok 8 Ngiop 2024, monikid tadau Tontolu om Mirod id bobog 20:50 (KST). Nokotounda nogi iti id penstriman TVING id Korea Selatan, U-Next id Jepun, Vidio id Indonesia om Viki nogi Viu id kinoyonon pointantu.
Sinopsis
Siri diti nopo nga kokomoi nawaya-wayaan di Im Sol, songulun pominat atatap kumaa di idola Ryu Sun-jae. Sol nopo nga songulun direktor filem di mingkawas nogi nga norumbak o ga'ab dau gama do iso kinoligaganan korita gisom do amu no yau kapanau. Soira korongou do muzik di Sun-jae nga kaanu yau kotoronongon ginawo. Sundung tu yodi, mikot-rikot kasari koligaganan tu noiduan ginawo i Sun-jae id iso koligaganan trajis tomod, nakababak do ginawo di Im-Sol. Nga, haro o palan suai id takdir soira do sikog-sikog noposik i Im-Sol id suang linimput balajalan dau, 15 toun di nakatalib, timpuunon i mantad di koligaganan nawayaan dau om i Sun-jae. Miampai amu momorubat diti kosiwatan mantad minamangun id sawat, minomonsoi i Im-Sol batos do monimban yau woyo koposion diolo ngoduo.
Lubnan ( , rumi: Lubnn) toi ko' ngaran di poimbantug Republik Lubnan (  , rumi: Jumhryah al-Lubnnyah) nopo nga iso pogun id kotonobon rahat Asia poinghapak do Rahat Mediterranean id ponong kotonobon om miwolit do Syria miampai Palestine.
Kahapas Pisangadan Saudara Lubnan (1975-1990), pogun diti nopo nga nokoingkawas om nokoburu o kopotundaan lolobi id industri kotombuluian, pomutanaman om sektor perbankan. Lubnan nopo nga roitan nogi sabaagi longkod perbankan id pogun Arab om noitutunan nogi sabaagi "Switzerland Kosilahon Tengah" tu koingkawason id kousinan. Lubnan nogi nga mamagayat ogumu tutumumbului id kakadayan, Beirut gisom namaan pomungaranai do "Paris Kosilahon Tengah".
Sabaagi soboogian mantad advokasi di gray montok iklim, tolu perarakan i noulud pinoindalan ontok 2019, ontok 15 Gomot (i niduan montok koumoligan gama pinokobong o ponunguban Christchurch), 24 Mikat, om insan po kawagu ontok 27 Manom. Ginaga' suang (ms: bantahan dalaman) di kaapat ontok Mikat 2020, om nou'ung o New Zealand gama Pandemik COVID-19.
Ontok Mikat 2019, rinumuba i Gray do Luguan Panalad Jacinda Ardern montok mitimbungak kokomoi palan do kolunduan montok monoina krisis kosimbanon iklim. Minanahak isido boboroson id Tadau Momuruan Omulok Kabansaan, Festival Montok Timpu Dumontol 2019, om id TEDx Youth@Christchurch. Id koimpuunon 2020, nosiliu isido maamambasa id ababayan 1.5 Degrees Live!. Osiliu isido do mananahak carama oponsol id Sidang Kemuncak Dimpoton Koburuon Mampan Aotearoa New Zealand 2020-2021 id suang talian.
Greta Thunberg, songulun aktivis kosimbanon iklim Sweden nopo nga lundu omitanan om inspirasi di Gray. Isido nopo nga monunuat do"Rise up", sinding protes kosimbanon iklim.
Suai ko minonuat do sinding "Rise Up" (ii au pinalabus sabaagi single), minapalanus i Gray piipiro singles, om kawawagu nopo nga "paranoia of the mind", i pinalabus ontok 26 Ngiop 2024, om nokodimpot koiyonon numbur 5 id suang Carta Sosongulun Hot NZ. "paranoia of the mind" nopo nga single kotohurionon pogulu minapalabus isido do EP.
Ontok 5 Madas 2024, minapalabus i Gray do EP "whole life waiting", miampai sakadai kousinan mantad garan New Zealand on Air New Music Development. Id suang nopo EP diti nga kiwaa sinding di au po insan nakalabus pogulu diti ii no "running through my mind".
Puun lugus nopo nga iso spisis do palma ii sumuni id kogumuan koiyonon do topika Pasifik, Asia om boogian do Afrika kosilahon. Saiz puun nopo nga sederhana nga rinanggou nopo nga orikot do 20 meter miampai diameter kinabal do guas 20-30cm. Roun nopo nga kirinaru do 1.5-2 meter, ii atarom do dompok, om kiwaa tanak roun ii ogumu.
Puun lugus (ngaran saintifik: Areca catechu, boros Inggeris: Betelnut, tulisan Cina: ) nopo nga iso spesis susumuni palma i kogumuan sumuni id tropika Pasifik, Asia, om boogian-boogian kosilahon Afrika. Puun nopo dau nga kisaiz osuhatan miampai kinawas 20 meter, om kinapal Diameter guas nopo nga 20-30 sm. Roun nopo dii nga kininaru 1.5-2m, i atarom o tompok, om kiwaa tanak roun di ogumu.
I Made Subandi (Mansak 1966 - Gumas 16, 2023)nopo nga komposer gamelan om momohiok mantad Gianyar, Bali.
Mininsingilo isio miampai tapa dau, songulun maamamain dram om maamamain dusai (dusai (gender)) wayang ii no I Made Dig, om nogi id SMKI (1985-1988) om STSI (1989-1993). Mongia' isio id Akademi Inus Kosolimbahan Indonesia, Bali.
Komposisi Subandi kaampai no Bajramusti (1997). Ontok 1999, hiza poingion miampai Gamelan Sekar Jaya, minonupu isio soundtrack montok filim bobou toun 1993 Legong: Dance of the Virgins miampai komposer Amerika Richard Marriott, numaan uludo montok gamelan Bali, kuartet gesek, trompet om klarinet. Miniuhup nogi isio miampai trio Belanda Boi Akih om ensembel Amerika Club Foot Orchestra.
Ointutunan i Subandi gama kopomogunoon dau do eksperimenn. Tumanud di Michael Tenzer, isio nopo nga songulun mantad komposer i "nokodimpot kopotongkiadan opurimanan om poinduou miampai bontuk tabuh kreasi mantad di laid nga wagu-wagu po".
Madison Elle Beer (nosusu 5 Gomot 1999) nopo nga songulun susuminding om monunupu sinding Amerika. Nakaanu i Beer do to'ongkop media ii agayo soira pinosoliwan di Justin Bieber pautan kumaa iso bolikan dumbangan dau dii pinolabus id YouTube. Pinolabus isido single gulu, "Melodies", ontok toun 2013.
Ontok 2018, pinosoliwan isido EP gulu dau, As She Pleases . Nosokodung o projek diti miampai ini single " Dead " om " Home with You ", koduo-duo diti pinaakun Emas maya RIAA. Id toun sumusuhut, minanain isido kontrak miampai Epic Records, tumilombus pinosoliwan do album studio gulu disido, Life Support ontok 2021. Album diti nosokodung do piipiro single, ii kohompit do " Selfish ", ii kaanu pongimurian maya TikTok, ii kopongowit kumaa pensijilan RIAA Gold single dii. 
Album studio koduo Beer, Silence Between Songs, pinosoliwan ontok Manom 2023. Album diti notorimo kopoingkakatan montok Album Audio Imersif Tosonong id Gaa' Grammy Tounan ko-66.
Suai ko mantad karya solo dau, pinoboros isido do kuno maya Beer Evelynn suang tinimungan League of Legends K/DA. Sabaagi puruan tinimungan dii, pinosoliwan isido sinding sosongulun sompomogunan "Pop/Stars" (2018) om "More" (2020). Nokoumbal nogi isido nokoimbulai id siri soduontong miagalTodrick (2015) om RuPaul's Drag Race (2020), om suang filem Louder Than Words (2013).
I Made Lebah (1905?-11/18/1996) nopo nga puru muzik om mongingia' mantad Peliatan, Ubud, Bali i minongia' di Colin McPhee, Michael Tenzer, Evan Ziporyn om ogumu po suai i minsingilo do Muzik bali. Ogumu otutunan disio do puru muzik om susumayau mantad di nokoimbulai o gaya Kebyar. Isio nopo nga minongimpu'un miwaya do Nulu Sari Gamelan ensemble om nakaansau pointongkop pomogunan maya kosolimbahan ointutunan do tinimungan dii.
Magdalena AnderssonAndersson ontok 2022Leader of the OppositionIncumbentDalam jawatan 18 Gumas 2022MonarchCarl XVI GustafPrime MinisterUlf KristerssonPreceded byUlf KristerssonLeader of the Social Democratic PartyIncumbentDalam jawatan 4 Milau 2021Secretary GeneralTobias BaudinPreceded byStefan LfvenPrime Minister of SwedenDalam jawatan30 November 2021 18 October 2022MonarchCarl XVI GustafDeputyMorgan JohanssonPreceded byStefan LfvenSucceeded byUlf KristerssonMinister for FinanceDalam jawatan3 Gumas 2014 30 Milau 2021Prime MinisterStefan LfvenPreceded byAnders BorgSucceeded byMikael DambergChair of the International Monetary and Financial CommitteeDalam jawatan17 Momuhau 2020 3 Milatok 2022Managing DirectorKristalina GeorgievaPreceded byLesetja KganyagoSucceeded byNadia CalvioMember of the RiksdagIncumbentDalam jawatan 29 Manom 2014ConstituencyStockholm County
Maklumat peribadiKinosusuonEva Magdalena Andersson (1967-01-23) 23 Milatok 1967 (umul58)Uppsala, SwedenParti pulitikSocial DemocratsSawo
Richard Friberg (m.1997)Tanak2PendidikanStockholm School of Economics
Eva Magdalena Andersson (nosusu ontok 23 Milatok 1967) songulun puru politik om puru kobodian Sweden momuru sabaagi Luguan Panalad Sweden mantad Milau 2021 gisom Gumas 2022, om sabaagi luguan Simpung Demokrasi Sosial mantad 4 Milau 2021.
Pinili isido di Riksdag sabaagi luguan panalad Sweden ontok 29 Milau 2021. Pogulu i, ontok 24 Milau 2021, pinili isido di Riksdag sabaagi luguan panalad Sweden nga kinorotuon simpung piomungan do Simpung Hijau i naantakan soira minonorimo i Riksdag do suul belanjawan mantad ponongkiala okon ko mantad simpung piomungan om minogowit do kinotingkadan disido sabaagi luguan panalad di piipiro bobog soira nopili isido sabaagi luguan panalad. 
Nadadi isido sabaagi luguan panalad Sweden tondu di kumoiso ontok 30 Milau 2021 om minogowit kinowiyon do status Sweden sabaagi pogun Nordik di au koumbal haro luguan tondu.
Mahaletchumy ArujananKinosusuon (1969-05-25) 25 Mikat 1969 (umul55)Lembah Klang, Selangor, MalaysiaKalajaPuru sainsSawoSelvamuthu RajaTanak2MolohingArujanan Periasamy dan Mariyayee. S
Mahaletchumy Arujanan (nosusu 25 Mikat 1969) nopo nga songulun puru simbakuro Malaysia. Kiharo ijazah sarjana muda id suang gana biokimia om mikrobiologi mantad Universiti Putra Malaysia, Sarjana id suang bioteknologi om Ph.d id Simbakuro Komunikasi mantad Universiti Malaya. Ontok Milatok 2003, minoi isido ampayat MABIC sabaagi upisol projek om minanganu jawatan sabaagi pengarah eksekutif ontok Mikat 2005.
Nakatayad isido sabaagi iso mantad 100 tulun i bobos kirahung id gana bioteknologi id suang edisi ko-7 The Scientific American Worldwide View: A Global Biotechnology Perspective Journal.
Minonuridong i Arujanan do akhbar bioteknologi koiso id pogun diti, The Petri Dish. Nakaanu isido do Tutungkap TWASRegional 2010 montok Pengertian Umum Simbakuro montok Wilayah Kosilahon, Asia Silaubaat, om Pasifik, om nakatayad sabaagi iso mantad tondu i ointutunan id suang tilin om kooturan bioteknologi do Ruputan Undang-Undang Bioteknologi. Nookunan isido sabaagi iso mantad Wanita Hebat Masa Kita do Mingguan Wanita Malaysia id suang edisi Momuhau 2015 diolo.
Nosusu i Arujanan id Lembah Klang, Selangor om molohing nopo disido nga luguan mongingia' sikul Tamil.
Ni Luh Ketut Mahalini Ayu Raharja, ointutunan sabaagi Mahalini, (nosusu ontok 4 Gomot 2000) nopo nga songulun susuminding, monunupu sinding om mimingkono Indonesia mantad Denpasar, Bali. Poinsuang i Mahalini id kinoyonon limo bobos akawas kosolimbahanIndonesian Idol musim kohopod id RCTI ontok 20192020. Ontok pasca-pialaan, minampayat i Mahalini do syarikat rakaman Hits Records.
Mahalini nopo nga songulun mantad artis Indonesia i kiwaa bobos ogumu mokiikinongou monikid tulan id Spotify, 10.3 riong id kotimpuunon Mahas 2023 (ii bobos akawas kalapas Rich Brian om Niki). Haro nogi apat sinding disido i kolobi 100 riong streams id platfoem dii, miagal do "Melawan Restu", "Sisa Rasa", "Kisah Sempurna", om "Sial".
Koposion Pogulu om Ponudukan
Nosusu i Mahalini miampai ngaran Ni Luh Ketut Mahalini Ayu Raharja ontok 4 Gomot 2000, id Denpasar, Bali. Nosusu i Mahalini id paganakan di kikotumbayaan Hinduism om etnik nopo nga Bali. Dumbangan nopo ngaran di Mahalini nga momoguno ngaran Bali. "Ni Luh" kirati koulunan tondu om "Ketut" i popokito do isido nopo nga tanak kaapat. Isido nopo nga tanak di I Gede Suraharja om Ni Nyoman Serini. Mimpuun isido mampayat id pialaan sinding kinoyonon mantad di poinsikul po id sikul takawas. Kalapas nakaawi do junior high school, minongoput i Mahalini sinikulan idSMA Damung 1 Denpasar. Id sikul takawas dii, nakaanu isido sikulasip gama kabaalan dau modsinding. Ontok 2018, minongoput i Mahalini sinikulan id Mahasaraswati Denpasar University minaganu Ijazah Sarjana Muda id gana Dentistry. Sundung do ingkaa, minaganu isido kootuson do mundorong oruhai moi kaanu manahak fokus id gamasi muzik ontok 2022.
Ontok 2019, minampayat i Mahalini id timpu kohopod do Indonesian Idol. Pogulu diti, nakaampayat isido id ababayan di miagal (timpu kosiam) nga nokirar hiza kinam gagaa. Ontok Manom 2019 nakawaya isido timpu kuarantin. Kalapas nakalantoi id taang kinam gagaa om nakawaya proses kuarantin pialaan solinaid 4 tulan, ontok 3 Mansak 2020, noidu isido om pinosuang id limo bobos akawas.
Tun Dr. Mahathir bin Mohamad nosusu ontok 10 Madas 1925) disio nogi asaru roitan sabaagi "Tun M" nopo nga songulun doktor om puruan komisiwal Malaysia di momuru sabaagi Luguan Panalad Malaysia montok koupisan alamahas4 (1981-2003) om alamahas7 (2018-2020). 
Mohandas Karamchand Gandhi (Gujarati:   , Devangar:   ) (2 Gumas, 1869 - 30 Milatok, 1948) roitan nogi i Mahatma Gandhi (boros Sanskrit: "kigaab di agayo") nopo nga songulun lundu nasionalis spiritual om lundu komisiwal di arayou tomod id pogun India. 
Maamaso nopo koposion di Ghandi nga ogumu po tomod pogun id pinorinta do pogun British. Mogigion id koloni-koloni nopo di nga manu daa kopuriman do kagabasan moi do ii nopo pogun diolo nga minog kolunduan'on do tulun sondii. 
I Gandhi nopo diti nga tulun di oponsol tomod saalom do karalano kagabasan do pogun India. Isio nogi diti songulun aktivis id amu momoguno do kokodohon toi ko' pioduhan montok maganu kagabasan. Isio nopo nga lobi momoguno do laang demonstrasi maya laang di osonong om mogowit kasanangan.
Koposion Pogulu om Ponudukan
Isio nopo diti nga nosusu ontok di 2 Gumas 1869 hilo id Porbandar, id iso kakadayan tokoro id watas do Gujarat. Suai ko iri, i nopo paganakan disio ti nga poingimpou id kalas pintangaan mantad kasta Vaishya. Tapa nopo dau nga i Karamchand Uttamchand Gandhi, songulun Diwan toi ko' Luguan Panalad id kakadayan hinombo iyolo poingion di. Tama nopo disio nga pinungaranan do Putlibai, songulun koonduan di osonong, alamaya om nosiliu do pinokoguas di Mahatma Gandhi montok mongindalan koposion disio. 
Maamaso do poinsikul id sikul taang tosiriba nga amu insan i Ghandi do popokito gaab montok sumiliu songulun lundu di abantug om ointutunan do tulun. Suai po, isio nogi diti nga insaru ointutunan sabaagi tangaanak sikul di "mediocre" toi ko' taang asadang om songulun nogi i obingoikuman. Nga, mantad po di tokoro po' pinopokito isio o' kouyuuyuon tinan di kiwaa integriti, poomitanan nopo nga mada isio do mintong sisimbar mantad tambalut disio mulong pia do monuhu i mongingia dau. 
Mahatma Ghandi nopo nga osopung do nakasawo iri no tu hiza kiumul isio do 13 toun kumaa di Kasturbai id kiumul nogi 13 toun. Ontok umul 18 toun, minongoput isio do balajal id Southampton, England id gana do ko'oturan. Maamaso do minsingilo gana ko'oturan di nga kosuni nogi gaab disio montok minsingilo kokomoi do ugama. Ogumu buuk kitab id nokosiliu kakamot basaan dau montok minsingilo, iri no ii buuk toi ko' kitab doung Hindu, Kristian, Yahudi om nogi Silam. Ontok toun 1891, nakalantoi isio id poniisan kotohuri om minuli di isio id pogun sandad dau iri no tu pogun India sabaagi do luyar toi ko' luyar.
Maiasmokk nopo nga id taang siriba bangunan kiwotik osilou id tanga do kakadayan
Maiasmokk (id suang boros Estonia kirati nipon oomis, maya literal 'munung oomis') nopo nga kafe kinawayaan id Tallinn, tama pogun do Estonia. Id suang bontuk dau babaino, beroperasi kafe diti mantad toun 1864, poposiliu dii sabaagi kafe bobos otuo i kakal po beroperasi id Estonia. Id suang nogi do premis kafe diti, kiwaa muzium i popokito nawayaan om kogunoon do marzipan. Baino, sanganu nopo do kafe diti nga syarikat Kalev.
Lokasi om kotolinahasan
Suai ko kafe, premis Maiasmokk nga kiwaa nogi iso linimput pokitanan kokomoi nawayaan om kogunoon do marzipan. The Kalev Marzipan Museum Room nopo nga haro kiikiro 200 figura marzipan, i winonsoi tumanud acuan kiumul lobi 100 toun. Kaanu o tutumombului mintong demonstrasi lukisan marzipan om nogi tumindapou sesi carama kokomoi inus diti. Songulun seniman marzipan, i kitonggungan momolukis om monindak do marzipan, hilo kasari do muzium montok popokito kabaalan dau miampai mitilombus.
Maiasmokk nopo kaka nga kafe bobos otuo i kakal po beroperasi id Estonia. Nawayaan nopo walai kupi diti nga minimpuun ontok 11 Magus 1806 soira songulun moomomonsoi gula i Lorenz Cavietzel, nakaanu tunud tana kinoyonon bangunan i poingkakat gisom dinondo. Ii nopo nga kadai ruti hula koiso i noturidong do hiti, nga ii nopo kafe okito dinondo nga nowonsoi ontok toun 1864. Ontok toun 1864, noboli om tinuridong kawagu kotos dii do momomonsoi konfeksi Jerman Baltik i Georg Stude, om mantad dii beroperasi iso kafe id premis dii.Ontok kolimpupuson hinotusan ko-19, nointutunan o kafe diti gama kopolobusan marzipan, om moomomoli nopo dau kohompit no Paganakan Domboyoon (royal) Rusia. Ontok koimpuunon hinotusan ko-20, pogulu Sangod Pomogunan I, nokotorimo o kafe diti piipiro gaa abantug. Ontok toun 1941, nokosompogunan o kafe diti nga kakal ii beroperasi hiza kapanaladan Soviet id Estonia. Ontok toun 1997, kalapas nakaanu kawagu o Estonia kagabasan, nokodopitar o kafe diti sabaagi perusahaan swasta. Majoriti nopo saham dau nga binoli di Kalev ontok toun 2004, om mantad 2015 nosiliu ii soboogian mantad syarikat Kalev. Ontok toun 2006, minapalabus o Pejabat Pos Estonia do setem pos montok manaandak kinouliton ko-200 do kafe diti. Ontok toun 2010, binoli nogi do Kalev o bangunan id nombo beroperasi o kafe dii.
Sonong Kinorikatan id Wikipedia ensiklopedia osinggawa i milo iditon do isai-isai nopo.
Pinoimagon o versi Boros Kadazandusun ontok (2024-05-28) 28 Mikat 2024 (umul9tulan).Dinondo, haro soginumu 1,372 o rounon.
TADAUWULAN: Kukuak, 15 Gomot 2025 
Kopoilaan  Ponguhatan Insaru Uhoton  Kodutaan  Kopointutunan Boros Kadazandusun  Kadai Kupi
Sabah di ointutunan sabaagi 'Pogun Id Siriba Do Tongus' nopo nga iso pogun di minomontuk do Pogisompuruan Malaysia. Poinladsong o Sabah id boogian koibutan do pulou Borneo. Tama do pogun montok Sabah nopo nga Kota Kinabalu, di ointutunan di gulu po sabaagi do Jesselton. Ostrategik o kinoyonon do Sabah tu poingwiliu id siriba do wawayaan sarup monsun om au koumbal noontok do ribut taupan, nga haro i ribut tropika di kiskala tokodo. Sabah nopo nga pogun koduo tagayo id Malaysia. Ginayo do rinantayon do pogun Sabah nopo nga pikiikiro do 72,500 kilometer pisagi om migontob do Sarawak, om nokotongkiad mantad Wilayah Pisompuruan Labuan id Malaysia. Suai ko ii, kiharo nogi gontob sompomogunan do tindal id boogian kaabatan do pogun kohompit do Rahat Sulawesi miampai Indonesia, om gontob waig id koibutan do Rahat Sulu miampai Vietnam om ninaru rulud do disan rahat nopo nga 1290-1450 km. Poingwiliu o Sabah id boogian bobos koibutan Borneo sabaagi pulou kumotolu tagayo id pomogunan. (Basao' sumusuhut)
Nakalantoi o Simpung Buruh do kopomilian tagayo id United Kingdom om nosiliu i Keir Starmer (gambal) do luguan panalad.Sarup tologod Beryl, sarup tologod Atlantik Kategori 5 nopo nga i bobos osopung nokosuat, minogowit kapatayon do 12 tulun id Caribbean om Venezuela.Id Belanda, iso dulud wagu pinopoimagon do batos, miampai nosiliu i Dick Schoof sabaagi luguan panalad.Rempuhan mamaso ababayan kougamaan id Uttar Pradesh, India, minogowit kapatayon soginumu120tulun.
Upis Komontirian Ponudukan Brunei. Komontirian Ponudukan (gambal) nopo nga iso kotinanan komontirian id suang kolunduan Brunei i kitonggungan montok ponudukan id Brunei.Nulu Wakid nopo nga nulu koduo akawas id watas Tambunan, kalapas Nulu Alab (1,500 meter)Inspirasi nopo montok filim Sinakagon nga mantad legenda Huminodun i poposusui kokomoi songulun tondu i linumubuk montok koumoligan om koposion do tulun.Talimoro nopo nga iso koiyonon suco id suang pogun Timor Leste.Ngaran nopo do boros Cia-Cia nga mantad do hogot cia i kirati do 'au'.
Wulan diti id suang nawayaan
28 Mikat: Tadau Republik id Armenia om Azerbaijan (1918)
 1588  Sangod EnglandSepanyol: Armada Sepanyol (timot) luminayag mantad Lisbon kuminaa Selat Inggeris.1892  Minonuridong i John Muir, songulun i oupus do sandad posorili do Kalab Sierra id San Francisco, A.S.1918  Pinoimagon o Republik Demokratik Azerbaijan id Ganja kalapas au miunung Republik Pisompuruan Demokratik Transkaukasia.1961  Minapalabus o Abar British The Observer do rancana The Forgotten Prisoners, minongimpuun do kimpin monuat suat i nokoburu sumiliu kotinanan Amnesty International.1975  Minanain o 16 pogun Afrika Kotonobon do Pibatasan Lagos, minonuridong do ECOWAS i mongunsub do pisompuruan kobodian.
Gambal pipilion
Monument of the Heroes (Tugu Pahlawan) toi ko' Tugu Susumangod. Tugu nopo diti nga montok momuhondom do lansanon ngaawi Pogun Sabah. Fungsi nopo do tugu diti nga sabaagi tugu kahandaman i tinuridong do kolunduan pogun Sabah, om tinuridong nogi montok kapanaandakan Tadau Susumangod Pogun Sabah monikid toun. Tugu nopo diti nga pamagayat kopio ginawo id posorili do taman hutan hujan, Taman Ujana Rimba Tropika. Okuri o oilaan kokomoi tugu diti sundung do kiwaa status sabaagi mercu tanda id Kota Kinabalu.
Makam Pahlawan (Malay montok Heroes' Mausoleum) nopo nga pamalabangan montok piipiro pomimpin om surupu komisiwal id Malaysia. Poinladsong iti miinsomok do Masjid Pogun Malaysia, Masjid Pogun, id ibu negara, Kuala Lumpur. Pamansayan do lobong diti nopo nga nokotimpuun di toun 1963 miampai kapamansayan do Masjid Pogun, om nopongo di toun 1965.
Kinoyonon pamalabangan diti nopo nga haro id suang om nogi id labus. Boogian nopo nga sinompon miampai kubah konkrit id suang do bontuk koloputan rombituon, monikid tisan nopo nga oruhai no korikot id tana, om pinisuai do kulam mantad boogian labus. Id boogian tanga' nopo nga pinoilihan do simbol ponginlumis pogun, Lambang Malaysia (Jata Negara) om ukiran bunga marmar wagu mantad pulou Langkawi. Boogian taatanga do taap kikubah nopo nga ninlumisan momoguno do tusak ros kiwotik amas. 
Kinoyonon Makam Pahlawan om Masjid Pogun nopo nga nokosuang id Akta Tinungkusan Pogun 2005 (Akta 645), sabaagi tapak Tinungkusan Pogun mantad do Jabatan Warisan di 6 Madas 2007. Majlis pamasangan plak nopo nga pinaharo di 30 Ngiop 2009.
Makedonia Palace Hotel General informationKawoHotelArchitectural styleModern architectureLocationThessaloniki, GreeceAddress2, Megalou Alexandrou Avenue 54640Koordinat403706N 225709E / 40.6183N 22.9526E / 40.6183; 22.9526Construction started1962Completed1972(1972)Opened1972Noinsanangan ontok2017Design and constructionArchitect(s)Constantinos Apostolou DoxiadisWebsiteOfficial hotel websiteReferences
The Makedonia Palace (Greek:  ) nopo nga iso hotel 5-rombituonl id Downtown Thessaloniki, Greece. Hotel nopo diti nga poinladsong hilo Megalou Alexandrou Avenue, poindoros do kinoyonon disan rahat Thessaloniki id boogian kosilahon.
Makedonia Palace, rineka di Constantinos Apostolou Doxiadis, noukab ontok toun 1972. Hotel nopo diti nga popokito kowowoyoo osuhatan di ekspresif, miampai struktur i popokito standard dau miampai atalang.
Kiwaa 284 linimput om suite dii. Poinladsong id disan rahat Thessaloniki, okito Teluk Thermaic mantad hotel diti. Osomok ii mantad longkod kakadayan, Menara Topurak Thessaloniki om Longkod Pameran Sompomogunan Thessaloniki, kinoyonon kopoindalanan Karamayan Sompomogunan Thessaloniki monikid toun. Makedonia Palacenopo nga kiikiro 15km mantad Tutubpon Kapal Tulud Sompomogunan Macedonia. Hotel nogi diti nga kinoyonon toponsol montok kongres om persidangan domestik om nogi sompomogunan.
Monikid wulan Manom, hiza ababayan koukaban monikid toun do Karamayan Sompomogunan Thessaloniki , mion o Luguan Panalad Greece miampai soboogian puruan dulud id Makedonia Palace. Nokoumbal nogi o hotel diti nosiliu tuundorongon ogumu selebriti Greece om sompomogunan, kohompiit no Ponorikohon Rusia Vladimir Putin,XIKI,Chuck Norris, Faye Dunaway, Colin Farrell om Catherine Deneuve,hiza tumombului yolo id kakadayan diti.
Sanganu nopo hotel diti nga IKA (Tabung koumoligan sosial Greece), om nokoumbal tinarampos do The Daskalantonakis Group. Ontok 2014, Belterra Investments, Ivan Savvidis o sanganu, mamawalos hotel diti maya kontrak solinaid 30 toun miampai kadar pongolus monikid toun soginumu 1.7 riong.
Bangunan nopo diti nga mercu tanda id kinoyonon disan rahat wagu do Thessalonikis (Nea Paralia), i sinimbanan miampai abantug do firma inus pamansayan (seni bina) Nikiforidis - Cuomo Architects.
Asser Malik (m.2021)MolohingZiauddin Yousafzai (tapa)Toor Pekai Yousafzai (tama)HonorsNobel Peace Prize (2014)Websitemalala.org
Malala Yousafzai (nosusu ontok 12 Madas 1997) nopo nga songulun aktivis ponudukan tongondu om nakaanu Gaa Kotoronongon Nobel mantad kakadayan Mingora, Khyber Pakhtunkhwa, Pakistan. Isido nopo nga songulun di nakalantoi Gaa Nobel bobos omulok id pomogunan. Ointutunan nogi isido sabaagi popoingkawas tunud asasi tongotulun, lolobi no kumaa ponudukan montok tongondu om tanganak id Lembah Sat, id nonggo Tehrik-i-Taliban Pakistan ontok dii popotingkod tongoundo montok mooi sikul. Timpunoon toun 2009, id umul 11/12, monuat Malala blog momoguno ngaran suai montok BBC popotolinahas koposion dau id siriba kolunduan Taliban, pinsingumbalan diolo montok manganu kawalan om pomusarahan dau montok popointutun ponudukan montok tanganak tongondu.
Malaysia nopo nga iso pogun raja berperlembagaan pisompuruan id Asia Silaubaat i kiwaa do 11 pogun (damung) Tabai, 2 pogun (damung) Borneo om 3 wilayah pisompuruan i poingion id pogun kiginayo 330,803 square kilometres (127,720sqmi). abaagi o Malaysia kumaa 2 kinoyonon i mangapit Laut China Selatan, ii no Semenanjung Malaysia om Malaysia Borneo. Miolos o Malaysia do piolitan tindal miampai Thailand, Indonesia, om Brunei om nogi piolitan rahat miampai Singapura om Filipina. Id Malaysia no ii Tanjung Piai, titik bobos kabaatan pointongkop tana tagayo Eurasia.
Ngaran Malaysia nopo nga piomungan mantad do "Malays" om dohuri do Latin-Yunani "-ia" ii kikomoyon do tana koulunan Malayu. Tadon hogot 'Tabai' nopo nga tumanud do mogikaakawo teori. Kiwaa nogi mantad boros Sanskrit ii nopo nga "Himalaya" i sumuku do watas ii akawas id konuluhon toi ko' "Malaiyur-pura" i kikomoyon do kota nuluhon. 
Maldives (Divehi: , Dhivehi Raajje) toi ko nointutunan nogi sabaagi Republik Maldives, nopo nga iso pulou id Lautan Hindi, id selatan pulou Lakshadweep, India. Pulou nopo diti nga id 700 kilometer toi ko' (435 watu) kumaa kotonobon daya Sri Lanka.
Mamasok nopo nga tinimungan do ginumuan tulun.
Manara Reginald
Manara Reginald (Irish: Tr Raghnaill) nopo nga iso manara kinawayaan id Waterford, Munster, Ireland. Poinladsong o manara dii id kosilahon do dompok jeti kakadayan dii. Noguno o manara diti montok mogisuusuai tudu solinaid do borabad-hinotusan om ii nopo nga mercu tanda oponsol id Waterford om nogi tungkus toponsol do sistem pertahanan kakadayan timpu pintangaan dau. Manara diti nopo nga bongunan sivik bobos otuo id Ireland om ii nopo nga iso-iso no kopio monumen kakadayan id Ireland i popotimporon do ngaran Norse toi ko' Viking.
Nawayaan gulu
Nowonsoi do Anglo-Norman o Manara Reginald kalapas do penaklukan Waterford, minongolon do kubu Viking i nokopogulu. Ngaran manara dii nopo nga mantad do bontuk Inggiris mantad ngaran Ireland Raghnall, om sumusuhut nopo nga bontuk Gaelicised mantad Old Norse Rgnvaldr. Ngaran manara dii miagal do sumuku kumaa iso mantad do kogumuan ponguasa' Viking id kakadayan i minogowit ngaran dii. Iso nopo kanto nga sumuku kumaa Ragnall Mac Gilla Muire, pomorinta' Hiberno-Norse i tohuri no id kakadayan dii. Manara i dinondo nopo kanto nga nowonsoi ontok hinotusan ko-13 toi ko'-14; ii nopo nowonsoi kanto ontok 1253 om 1280. Ontok toun 1185, tuminubpo i Putera John id Waterford mantad England om mongulud pamansayan kawagu pertahanan kakadayan dii, kaampai no i manara.
Manara diti nopo nga kikinawas do 54 kaki; Diameter dau nopo nga 42 kaki om haro taap kerucut. Ii nopo nga soboogian mantad do tolig kota laid do Waterford om milo roitan do timpak tolu pasagi i nobontuk mantad tolu struktur - Manara Turgesius id Ralan Barronstrand, St. Martins Castle id Lady Lane, om Manara Reginald id jeti om nogi longkod pomolian. Poinladsong ii maya strategik id tana takawas id pialatan do cawangan Bawang St. John (dinondo ointutunan sabaagi The Mall) om nogi Bawang Suir id koibutan. Osomok nogi ii miampai do Ponimungan (gorija) Perancis i kinawayaan. Ii nopo nga iso mantad do hopod om turu manara i monorili do kakadayan Waterford ontok timpu pintangaan. Tadau baino nopo nga i bobos agayo mantad onom manara i poimpasi po, i roitan do poomitanan tosonong pertahanan kakadayan timpu pintangaan id Ireland. Manara suai di poimpasi po nga Manara Mamadtamong, Manara Mitapil, Manara Perancis, Manara Saparu' tulan om Manara Kotogisan.
Nawayaan Medieval
Ginuno o manara diti sabaagi do mint, tolungku, om gudang do soudor. Nointutunan nogi dii sabaagi kinoyonon do pisasawaan di Richard de Clare, Earl Pembroke kumoduo, om i Aoife (polombuson eefa), tanak tondu di Dermot MacMurrough, Raja Leinster. Somonu gunoon sabaagi tioyon (palace) domboyoon (royal), om tinombului di Raja John ontok 1210. Tuminombului i Richard II do manara dii ontok 1394 om nogi ontok 1399. Ginuno dau o manara dii montok poopian do amunisi dau. Ontok 27 Madas 1399, noiduanan di Richard do Manara Reginald dii sabaagi Raja England om Wales; ontok kinorikatan dau id England, nagakom isio di Henry IV di sumusuhut om sinansagan do tumuhun takhta.
Ontok 1463, pinalabus o tusin pisa id Manara Reginald miampai ponuhuan do Parlimen Ireland. Id tusin pisa dii nopo nga haro hogot "Civitas Waterford". Ontok 1945, nakalantoi o meriam manara dii do manalob tinimungan Perkin Warbeck. Nolosod o iso kapal dau sabap no do meriam dii maamaso panalaban solinaid 11 tadau. Iti nopo nga kopomogunaan artileri di kumoiso i nakalantoi id kakadayan Ireland. Nokito o iso meriam mantad kapal diti id Bawang Suir ontok toun 1901. Mantad do kinalantayon do kakadayan diti nosiliu o kakadayan diti sabaagi moto Urbs Intacta Manet - "Waterford kotimporon sabaagi kakadayan i amu natakluk".
Tadau dinondo
Manara Reginald om jeti, c. 1900
Ontok toun 1861, nasanganu do Waterford Corporation o Manara Reginald, om kinoyonon do Luguan Konstabel Waterford. Ii nopo nga noiyanan do potilombus gisom 1954, soira minogidu o mogigion di tohuri no om pinosiliu do muzium o bongunan dii. Maamaso haro koligaganan, gunoon ii sabaagi kinoyonon pongoligan mantad sangod udara. Dinondo nopo nga gunoon ii sabaagi Muzium Waterford Viking om popokito ogumu arkeologi mantad do pongukadan 2003 id Woodstown id Bawang Suir i minsomok do kakadayan.
Poinladsong ii id kinoyonon Waterford Viking Tringle id taatanga' kakadayan Waterford. Haro nogi iso replika kapal anaru do Viking id sampaping do manara dii.
Mangupura nopo nga' ibu kota Kabupaten Bandung, Bali, Indonesia. Kakadayan nopo diti nga' nosiliu sabaagi do Kabupaten Bandung mantad di enakmen Kooturan Numbur 67, 16 Milau 2009. Di pogulu, poinladsong o kota diti id Denpasar.
Pinoingkakat o Mangupura diti sabaagi iso kakadayan di ogonop miampai infrastruktur om standard porkhidmatan don ginumuan id kakadayan. Wilayah Mangupura diti kahangkum do 9 kakadayan id Mengwi.
Etimologi
Ngaran do Mangupura nopo nga piomungan mantad duo boros, mangu (mantad Jawa Laid mangga, lango, langu om langen, i kirati do nogayat o ginawo toi ko' nagayat ginawo kumaa kolumison toi ko' nunu-nunu nopo i olumis miampai umum), om pura (mantad boros Sanskrit pur, i kirati do kakadayan, tioyon (palace), toi ko' kota kikubu). Mantad dii, ngaran Mangupura nopo nga' manahak rati sabaagi iso kakadayan di olumis, kinoyonon montok mogihum kolumison, kotoronongon om owonod, kakadayan di mogoit kataranangan kumaa mogigion, om ibu kota i manahak do roso oumolig kumaa mogigion dau.
Manila (boros Tagalog: Maynila) nopo nga ibu negara kumaa pogun Filipina id poingimpou doid kosilahon Teluk Manila id pulou Luzon. Kakadayan nopo diti nga oilaan sabaagi iso watas metropolitan id Filipina diti om kiwaa tulun mogiigion soginumu 10 riong tulun. Suai ko iri, kakadayan Manila nopo diti nga kakadayan koduo di apakot kalapas kakadayan d Quezon, iri no tu bagas do ibu negara pogun FIlipina.
Sumusuhut, manila om watras posorili dau nopo nga nokosiliu sabaagi koisaan Metro Manila montok poposonong kotoinaan watas montok do koingkokoton id aparal baino. Om baino nadadi o kakadayan diti sabaagi longkod koubasanan om kobodian. 
Manila nopo nga iso mantad ginumuan watas pogun id poighali toi ko' nakalaid no id Asia diti. Suai po, Manila nogi diti nga ointutunan sabaagi iso kopomorintaan Sultan Tabai Silam aantakan do tontok pra-Sepanyol. Silam id Manila pointopot id Kota Seludong nopo nga noboros do nokotimpuun mantad do pogun kesultanan Brunei. Ngaran MANILA di sondii nga naanu mantad boros Arab iri no tu "Fiamanillah" id kikomoyon "poingimpou koingoligan mantad Allah." Sundug po tu ingkaa nga kapasarabakan Silam nopo diti nokopian soira do kiwaa rahung mantadpogun Sepanyol id hinombo popointutun do Kristian. Sumusuhut, Sepanyol managod Kota Manila antakan toun 1570 montok koinsan om koinduo nopo nga antakan 1571. Luguan do kopomorintaan Sepanyol iri no tu Miguel Lopez de Legaspi nakalantoi do paparatu kopomorintaan Silam Manila id noporinta do Raja Sulaiman. Raja Sulaiman nopo nga minidu pogun maya syahid id Filipina montok popoturidong kuasa do Silam.
Ponurat no nunu nopo hiti id Wikipodia Dusun. Kada podosi do kasala tu haro piro-piro tulun do monimban diti bolikon.
Manuk (Ngaran kawo Linnaeus: Gallus gallus domesticus) nopo nga' iso dupot om saausontok (subspecies) do manuk talun taragang. Manuk nopo nga' iso mantad ogumu dupot nalaya pointongkop id riniba' soginumu lobi 19 bilion tinan di toun 2011. Manuk nopo piniara di tulun ponokotadon taakanon don tonsi' kaampai nogi do tontolu. Kosoruan, kotulud pia manuk om osomok nopo, om odomon om opiara o manuk.
Potudukon di ponoriukan papayat (genetic) kumaa ogumu tadon do sakag dau id Kabaaton Asia, Silaubaat, om Kosilahon, noruba nogi sanggamut (clade) dau id wanuo Mirika, Yurup, Tanga Silau om Apirika pointudan id Wanuokoro India. It kawo manuk odomon nooit mantad India kumaa Lidia id tonob do Asiakoro (Asia Minor), om kumaa Girik sumuang tatus kolimo Pogulu Tontok Puu (Before Common Era, BCE). It manuk notutunan id Kimit tantad tatus ko-15 Pogulu Tontok Puu, roitan do "tombolog tadau tadau maganak", om nooit mantad katanaan sorili, id Siria, Shinar, om Babylon ka di Susuyan di Thutmose III. Okuri kopio pisimbanan do poninan (genome) do manuk mikuo oduaki dau, it sawongraat kihulu (feathered dinosaur) i nounus tu' Kinounusan Kiritas-Ulailaid (Cretaceous-Paleogene extinction event).
Maraton Bali (ointutunan nogi sabaagi Maybank Marathon toi ko' Maybank Bali Marathon) nopo nga ababayan manangkus monikid toun id talun-alun i pohoroon id Gianyar Regency, Pulou Bali, Indonesia. Versi kawawagu do maraton diti pinaharo mantad toun 2012, sundung maraton koiso i pinaharo miampai kitimpu id Bali nokoimpuun ontok toun 1999. Maraton nopo diti nga World Athletics Elite Label Road Race om nogi puru do Association of International Marathons and Distance Races.
Pigusaan/pilumbaan koiso nopo nga pinaharo ontok Ralat skrip: Modul "Date table sorting" tidak wujud. sabaagi "Karangasem Bali International Marathon". Soginumu 147 tulun i minampayat ababayan dii, kohompit no maraton sampapas om ponongkusan 10k.
Mardin Nopo nga iso kakadayan om longkod Watas Artuklu id Wilayah Mardin,Turkey. Ointutunan ii montok seni bina Artuqid id kakadayan di laid, om kinoyonon strategik id timpak nulu kiwatu pointoning Bawang Tigris.
Kakadayan laid id kota diti nopo nga id siriba pongumoligan UNESCO, i mogodu pamansayan wagu montok momogompi fasad dau.
Kakadayan nopo diti nga kiwaa populasi soginumu 129,864 ontok toun 2021. Mogigion nopo dau nga mantad piomungan tinaru Kurdi, Arab, Mhallami, om Suryani.
Timpu kuno om etimologi
Iso dokumen kooturan mantad tontok Neo-Asyur minongomoi kokomoi iso ralan kumaa hilo Mardin - i sumuku kaka kumaa Mardin do babaino - popokito do ngaran nopo dii nga kiwaa nontodon mantad tontok Neo-Asyur.
Kakadayan nopo diti nga kakal do hino gisom id tontok Kristian Suryani miampai ngaran Nulu Izla id nombo ontok koimpuunon hinotusan ko-4 poinladsong hilo biara Nisibis, i popoion turu nohopod tulun rahib. Ontok timpu Rom, the ointutunan nogi o kakadayan diti sabaagi Marida (Merida), mantad hogot Suryani, ii noolos mantad boros Kurdi, i kirati do "kubu".
Id pialatan 150 SM gisom 250 Masihi, ii nopo nga soboogian mantad Osroene, i potintaon do dinasti Abgarid.
Poinladsong iti id Battle of Margarana, hinonggo Wira Sompomogunan Indonesia, I Gusti Ngurah Rai pinatai do tantara Belanda maamaso do Revolusi Indonesia. Id pisangadan diti, hinonggo 96 tulun indonesia napatai, pinungranan do monunuat Bali sabaagi do Puputan, miagal di toun 190608.
Maria Shandi (nosusu ontok Milau 1988) nopo nga songulun modsisinding tondig Kristiani. Timpu baino, insaru isido melayani miampai di tapa dau, Pdm. Suwandi, songulun monunupu sinding om speaker.
Minimpuun isido minsingilo mamain piano ontok di 5 nogi toun om vokal soira nokorikot 11 toun. Koimpuunon nopo do pelayanan dau nga ontok di 11 o toun sabaagi modsisinding, maamamain keyboard, momuruan do karayahan om mongingia' sikul minggu. Soira do osomok no korikot 15 toun, mimpuun no isido mooi amung komuniti komulakan om melayani sabaagi susuminding om maamamain do keyboard.
Minapalabus isido album koiso "Sentuh Hatiku" ontok Momuhau 2007. Id kolimpupuson toun 2008, nakaanu isido gaa mantad Indonesian Gospel Music Award sabaagi modsisinding tondu do tondig Kristiani. Okon nopo ko ii, nakaanu nogi o album "Sentuh Hatiku" do gaa sabaagi album di bobos alaku om sinding poinggingo ontok toun dii. Piipiro sinding mantad album "Sentuh Hatiku" nosiliu sinding pangampot doid sinetron religi om FTV id RCTI. Sinding-sinding nopo dii nga kohompit no Sentuh Hatiku, Dia Mengerti, Mukjizat itu Nyata, Menanti KeajaibanMu, Sejauh Kosilahon dari Kotonobon, Kau Mengenal Hatiku, Kupercaya Janji-Mu.
Ontok wulan Ngiop 2009, minapalanus isido album koduo i kiuhu do "Kupercaya Janji-Mu". Id suang nopo album diti, haro kolaborasi disido id sinding "Tuhan Pasti Sanggup" miampai Mike Mohede, songulun nakalantoi Indonesian Idol. Nosiliu o sinding "Kupercaya Janji-Mu" i sinupu di Liliana Tanoesoedibjo sabaagi sinding tema id ababayan realiti doid RCTI ontok toun 2009.
Id kolimpupuson toun 2009, minapalabus kawagu isido do album natal sabaagi album di kumotolu kiuhu "Christmas in my Heart". Kiwaa 8 sinding natal id Boros Inggeris om Indonesia doid album diti.
Album nopo di kaapat nga pinalabus ontok wulan Mikat 2010 miampai uhu "Masih ada Tuhan". Id suang nopo album diti, kikolaborasi nogi isido miampai piipro modsisinding miagal ko i Mike Mohede, Jason "Sentuh Hatiku", Angel "Idola Cilik", om Edward Chen. Id suang do album diti, suai ko kiwaa o CD kiwaa nogi o VCD sabagi bonus montok di moomomoli. VCD dii kisuang do video klip Maria Shandi. Konsep nopo do album diti nga mangangat toinsanan mokiikinongou montok tumilombus otumbayaan om lumansan kumaa Kinorohingan sundung do miagal aiso no o ralan nga kotumbayaai no do osontob Isio mononduli koposion tokou.
Minapalabus isido album "Kasih Tuhan sabaagi album kolimo id pintangaan toun 2012. Kiwaa soginumu 12 sinding i poposusui kokomoi tupus om kosonongon do Kinorohingan.
Ontok 23 Momuhau 2013, nokoumbal isido nokotindapou id ababayan soduontong Dahsyat RCTI.
Ontok 8 Magus 2020, suminawo isido miampai di Adythia Pratama, songulun mongindapu, monunuat buuk, speaker seminar bisnes om aktivis sosial.
Ontok 26 Ngiop 2021, minogosusu isido songulun tanak kusai i pinungaranan do i Akasa Pratama Kurniawan.
"Mariage d'amour" kikomoyon do lisi' id suang pisasawaan toi ko' id boros Inggris lombuson sabaagi Marriage of Love. Muzik diti nopo nga iso piece do French solo montok piano i nowonsoi di Paul de Senneville ontok toun 1978. Muzik diti nokotimpuun do pinoposolimbou di mamaamain piano (pianist) i Richard Clayderman id albun dau Lettre A Ma Mere ontok 1979.
Kalapas dii, nosuhutonon do pinosolimbou iti muzik maya di George Davidson id album dau My Heart Will Go On nga miampai do versi i misuai.
Haro binoros o mionit kaka iti Mariage d'amour do muzik nowonsoi di Frederic Chopin i ointutunan do " Spring Waltz" tu' ogumu o minong-upload do muzik diti id Youtube minomoguno uhu di au pointopot, nga nokorikot somok do 34 million mininintong (views) pogulu niiman iduo'. Ontok Magus 2021, ogumu copies maya kopomogunoon uhu di au pointopot dii id Youtube om somok soginumu 150 million i minintong.
Piece di nowonsoi id kowoowoyoon do kunsi G minor. Kopomogunoon tempo nopo nga 72 bpm om timpu kopomoinan (time signatures) misimban-simban. I nopo nga timpuunon do 4/4, suhutonon nogi do 5/4 om 3/4 miampai gumuli kaagu id timpu 4/4. Muzik diti haro o chord progression do Gm-CmF-Bflat-D.
Mariah Carey (nosusu ontok 27 Gomot 1969) nopo nga songulun susuminding, monunuat sinding, Penerbit rakaman, pengarah Video muzik om palakun Mirika Sompuu. Susuminding Muzik pop om R&B diti nopo nga songulun momiimilantoi do Gaa' Grammy. Nokoimbulai isido do kumoinsan nogi ontok 1990 id siriba do tapanai eksekutif Columbia Records om EMI. Tommy Mottola om nokosiliu do tulun kumoiso i nakalantoi limo sinding kumoiso dau sabaagi bontugan carta Billboard Hot 100 MS. Kalapas do pisasawaan dau miampai di Motola ontok 1993, piipiro siri rakaman hit popogirot kedudukan dau sabaagi susuminding di bobos alaku id Columbia. Tumanud majalah Majalah Billboard, isido nopo nga songulun artis 1990-an di bobos nakalantoi id Mirika Sompuu .
Suminowoli i Carey do kogumuan ahal kokomoi timot om muzik dau kalapas do pitongkiadan dau miampai di Mottola ontok toun 1997, om pinointutun dau o roromu-roromu Muzik hip hop id suang do album dau. Nokoinsiriba o kepopularan dau ontok minongiduan yau do Columbia ontok toun 2001, om tinaam do Rekod Virgin ontok toun di sumusuhut sabap do kakasahan fizikal om ginawo dau di nonuan do publisiti di agayo om nogi koporomitan di oluhoi kumaa Glitter, projek filem om runut tuni dau. Ontok toun 2002, Pada tahun 2002, Suminain i Carey do iso pibatasan miampai do Island/Def Jam om kalapas do iso timpu do au nakalantoi, minimbulai yau id suang muzik pop ontok toun 2005 miampai popohimagon do album kohopod dau, The Emancipation Of Mimi.
Ontok toun 2000, pinungaranan di Gaa' Muzik Dunia i Carey sabaagi artis tondu di alaku montok sogigisom. . Nakapangarakam isido do rekod single di bobos ogumu numbur koiso id Mirika Sompuu montok songulun artis solo (17 ngangaawi). Suai ko' mantad kinalantaion-kinalantaion komersil dau, ointutunan nogi isido montok rolou bunga sinding, sinodu rolou, kuasa rolou, om kopomogunaan tingkat suara siulan om asaru boroson sabaagi susuminding di abantug kopio montok sogigisom. Sundung do ingkaa, minoboros o piipiro pengkritik do goos-goos di Carey montok popointalang toilaan suminding dau nopo nga minamaraag do tinori dau montok popolombus emosi di kopipio maya sinding dau. 
Siti Mariam Ismail (20 Ngiop 1933  1 Momuhau 2015) toi ko' lobi ointutunan sabaagi Mariani nopo nga songulun seniwati Malayu di abantug om nogi taka di Puan Sri Saloma. Isido nogi nga seniwati di noindamaan olumis hiza kinalantayon do Studio Jalan Ampas.
Marie Skodowska-CurieCurie, c.1920KinosusuonMaria Salomea Skodowska(1867-11-07)7 Milau 1867Warsaw, Congress Poland, Russian EmpireTadauwulanminidu pogun4 Madas 1934(1934-07-04) (umul66)Passy, Haute-Savoie, FranceNakapapataiAplastic anemiaMamasokPoland (by birth)France (by marriage)SinikulanUniversity of ParisESPCIOintutunanmontokPioneering research on RadioactivityDiscovering Polonium and RadiumSawo
Marie Salomea Skodowska Curie (7 Milau 1867  4 Madas 1934) nopo nga songulun puru fizik om kimia Perancis i nosusu id Poland. Ointutunan yau mantad di aasil gama dau id gana keradioaktifan. Yau nopo nga pelopor id gana keradioaktifan om tulun di koiso nakaanu duo Nobel Prize  id gana fizik om kimia. Suai ko ii, yau nogi nga songulun profesor tondu di koiso do kumalaja id Universiti Paris.
Marie TussaudMadame Tussaud "di 42 toun, soira minamanau isido mantad France moi England". Ponoriukan potret mantad John Theodore Tussaud.KinosusuonAnna Maria Grosholtz1 December 1761Strasbourg, FranceTadauwulanminidu pogun16 April 1850 (aged 88)London, EnglandWorksMadame TussaudsSawo
Franois Tussaud (m.1795)Tanak3 (nga napatai songulun ontok di kinosusuo)
Anna Marie "Marie" Tussaud (nosusu id kota Grosholtz, 1 Momuhau 1761 - minidu pogun 16 Ngiop 1850) nopo nga songulun seniman mantad Perancis mantad pusakag Jerman, ii noitutunan maya karya patung lilin dau id muzium lilin Madame Tussauds id London. Marie Tussaud nopo nga nosusu ontok 1 Momuhau 1761 id Strasbourg, Perancis.Tapa dau ii Joseph Grosholtz, minidu pogun duo tulan pogulu nosusu ii Marie id iso pisangadan kingaran do Pisangadan Turu Toun. Tina dau ii, Anne-Marie Walder, minononggoi dau id Berne hinombo kuminalaja yau sabaagi monguhup id walai di Dr Philippe Curtius (1741-1794), songulun dokutul om momonsoi patung lilin ii roitan di Marie sabaagi mamai. Di pogulu ii Curtius nopo nga momoguno do kabaalan dau montok momonsoi model anatomi mantad lilin tilombus dii gambal potret.
Minundaliu i Curtius hilo id Paris ontok toun 1765 montok mombontuk dulud de potret en cire (pameran lilin potret). Ontok toun dii, minomonsoi isido patung lilin sawo do raja Louis XV, Madame du Barry, iso karya bobos nokotuo i pokitonon kasari gisom dondo. Kalapas sontoun, minamung i Tussaud om tama dau miampai Curtius do minion id Paris. Pameran koiso karya patung lilin Curtius pinokito ontok toun 1770. Sumusuhut ontok toun 1776, pinoundaliu o kopokitanan dii kumaa id Tioyon (palace) Domboyoon (royal) om ontok 1782, minongukab i Curtius do kopokitanan koduo, Caverne des Grands Voleurs.
Marielle HellerHeller ontok 2016KinosusuonMarielle Stiles Heller (1979-10-01) Gumas 1, 1979 (umul45)Marin County, California, U.S.KalajaMimingkonopengarahmonunuatTounmimparagat2000dinondoSawo
Jorma Taccone (m.2007)Tanak2KoobpinayanEmily Heller (taka)
Marielle Stiles Heller /mril/ (nosusu ontok 1 Gumas 1979) nopo nga songulun pengarah, screenwriter om mimingkono do Amerika. Ointutunan isido sabaagi pengarah do filem The Diary of a Teenage Girl (2015), Can You Ever Forgive Me? (2018), om A Beautiful Day in the Neighborhood (2019), om nogi mingkono id suang The Queens Gambit (2020).
Marielle Heller nokosusu id Marin County, California, om tanak tondu Steve Heller, songulun pakaraja kolingasan, om Annie Heller, songulun seniman om songulun mongingia inus. Nokosukod yau id Alameda miampai tadi-tadi' dau , Nate om Emily. Minonimpuun yau di gama dau sabaagi mingkono do konoon om monindu iri sabaagi "lisi kumoiso". Hiza okoro po, yau nopo nga puruan do Teater Muzikal Almeda Children di honggo koimbulai yau id apat drama sontoun, komopit do paranan Rabbit id Winnie the Pooh, Templeton songulun borud id Charlotte's Web om Polly id The Magician's Nephew.
Nakalantoi yau do teater komuniti miampai produksi id Saint Joseph Notre Dame, id honggo pinotilombus pindidikan tanga dau. Naawi yau balajal ontok 1997. Mininsingilo yau teater id UCLA om kotilombus id Royal Academy of Dramatic Art, London. Suai ko iri, minonorimo yau ijazah taakawas Lynn Auerbach Screenwriting Fellowship om The Maryland Film Festival Fellowship.
Mariko Kaga (Japanese: , Hepburn: Kaga Mariko, nosusu ontok 11 Momuhau 1943) nopo nga mimingkono Jepun.
Nokito id Shibuya, mingkono i Kaga id suang drama soduontong Yonj hassai no teik ontok 1962. Nointutunan isido maya kono femme fatale id filim miagal do Pale Flower om Getsuybi no Yuka. Nokotorimo isido Kinuyo Tanaka Award id Mainichi Film Awards ontok 2014 montok gama dau id filim.
Marilyn Monroe (nosusu Norma Jeane Mortenson ontok 1 Mahas 1926  minidu pogun ontok 4 Magus 1962) nopo nga songulun mimingkono, peragawati, modsisinding om ikon Hollywood. Ointutunan isido maya konoblomb bombshell, isido nopo nga simbol seks Mirika Sompuu. Nokoumbal isido nakaanu gaa' Golden Globe. Ointutunan isido gama kabaalan komedi beliau om ketrampilan id layar. Nosiliu i Monroe songulun mantad rombituon filem bobos popular ontok 1950-an om pogulu 1960-an. Ontok timpu-timpu koburuon gama dau, lobi isido manahak tarad kumaa kono ngaawi di serius om ngaran nopo dau nga nokosogulu do ngaran di momohiok ngaawi (penghibur) di suai ontok timpu dii.
Kapatayon disido di minonigowo pinosuang sabaagi "kinumiros kanto." Kogumuan tulun kohompit no i Jack Clemmons, pegawai polis LAPD koiso i nokorikot id kinoyonon kinapatayon otumbayaan do pinatai isido. Songulun no isido tondu id suang katayadan selebriti di nangapatai no i bobos ogumu kousinan tumanud do Forbes.
Marina binti Mahathir (nosusu ontok 9 Mahas 1957) nopo nga songulun aktivis sosial Malaysia.. Nakaanu isido pangarait Datin Paduka soira nokotorimo isido gaa Datuk Paduka Mahkota Selangor mantad Sultan Selangor ontok toun 1997.
Ontok 5 Gumas 2010, minanahak do gaa o Pertubuhan Bangsa-bangsa Bersatu (PBB) do pangarait "Tokoh Sepanjang Tahun 2010" kumaa disido montok pinggisaman kuasa tongondu (tunud kaum wanita), om kasasari ogirot id kempen dau kokomoi kopurimanan HIV om AIDS.
Guminayo isido id Alor Star, Kedah om nalantoi mantad Universiti Sussex, Britain.
Nokoumbal i Marina nakasawo songulun kusai Perancis om kiwaa songulun tanak, i Ineza,dinondo monginobos id Universiti Melbourne. Soira nokopiintutun ontok 1993, sinumawoi Marina miampai Tara Sosrowardoyo, songulun jurufoto profesional oontok 7 Mahas 1998 om kiwaa 2 tulun tanak. Tanak kusai, Haga Tara monginobos id Jakarta om songulun tanak tondu id dohuri, Sharistal Maryada Sosrowardoyo montok Tahun Satu, Kuala Lumpur.
Mark Koding nopo nga songulun surupu politik Barisan Nasional id pogun Malaysia. Nakalantoi isio id Pilihan Raya Umum Malaysia 1978 id kinoyonon Kinabalu, pogun Sabah. Monongkibai isio sabaagi simpung Barisan Nasional. 
Ontok nopo di nga Luguan Panalad nopo nga i Tun Hussein Onn om Monguhup Timbalan Panalad nopo nga i Datuk Seri Dr Mahathir Mohamad.
Marlon Lamont Wayans (nosusu oontok 23 Madas 1972) nopo nga songulun mimingkono mantad Amerika, minggagaso, monunuat skrip om nopo songulun o prosuder. Marlon Lamont Wayans nopo diti nga nointutunan sabaagi songulun mimingkono di abantug kopio aasil mantad gama dau miampai tabang dau, Shawn Wayans maya The WB sitcom The Wayans Bros. (19951999), om nogi maya filem Don't Be a Menace (1996), Scary Movie (2000), Scary Movie 2 (2001), White Chicks (2004), Little Man (2006), and Dance Flick (2009).
Marsha MilanMilan id koposolimbahan movie Cinderella ontok Gomot 2015KinosusuonMarsha Milan Londoh (1985-12-06) Momuhau 6, 1985 (umul39)Tamparuli, Tuaran, SabahMomogunMalaysianKalajaModsisinding, mimingkono musician, model, hostTounmimparagat2005dinondoSawo
Marsha Milan Londoh (nosusu ontok 6 Momuhau 1985) nopo nga modsisinding om mimingkono do Malaysia. Nointutunan isido soira nosiliu mampayat id musim kotolu do pialaan realiti Malaysia Akademi Fantasia, id nombo nokolimbou isido id taang kaapat.
Ontok 2013, nosiliu i Milan do rolou Elsa id suang dub Malaysia do Disney Frozen om minonondig do sinding "Bebaskan" (versi Malayu montok "Let It Go"), filem Disney koduo i numaan dub id Malayu montok kosolimbahan id pawagam kalapas Tarzan (1999).
Martunis Sarbini (nosusu ontok 2 Mikat 1997), ointutunan sabaagi Martunis, nopo nga bagas maamamain buul Indonesia i mamain sabaagi striker. Nointutunan isio ontok toun 2005 kalapas noumolig mantad gogor pomogunan om tsunami Lautan Hindi 2004, om norubaan do piipiro mononorubung isio mimpanau id kotogisan. 
Koposion pogulu
Nosusu i Martunis id kampung Tibang, id suang watas Syiah Kuala, Banda Aceh, Indonesia. Ontok kosuabon 26 Momuhau 2004, mamain isio buul sipak miampai koombolutan id gana kampung soira noontok tsunami. Tama om taka dau nopo nga i nongkolubuk mantad 230,000 tulun. terdampar isio id kotogisan solinaid 21 tadau om natampasi miampai poingigit do sofa.. Norubaan isio piipiro mononorubung miampai poimpakai jersi tinimungan kabansaan Portugal i kingaran di C.Ronaldo hiri likud. Gama do dehidrasi, nuru isio tihisan saline om oluhoi no isio om koronob nogi nokokot do songongi. Nadalaan kopio kinaantakan dau gisom do nokoboros o songulun puru tinimungan Save the Children i nokoruba dau do sokiro nadahan sangadau norubaan isio, noiduan no kanto pogun. Au alaid mantad dii, pinnoruba i Martunis miampai tapa dau.
Martunis Sarbini on Instagram
Martunis Ronaldo 07 on YouTube
Mary Teresa Kinajil nopo nga songulun lundu akademik i minomuruan do kapamalanan, koponupuan kurikulum om kopoindalanan Boros Kadazandusun (BKD) id sikul tosiriba di toun 1995, id sikul takawas di toun 2000 om nogi id institut ponginabasan takawas id IPG kampus Kent, Tuaran di toun 2012. Isido nogi nga Momuruan IPG kampus Kent, Tuaran di toun 2005 gisom toun 2014. Pogulu po, minomuruan isido do IPG Kampus Keningau kalapas minundaliu mantad Jabatan Pendidikan Damung Sabah sabaagi Luguan Sektor Pengurusan Akademik. Agayo tomod kouhupan disido montok Kurikulum Boros kadazandusun tu nokoimagon BKD sabaagi major id IPG Kampus Kent, Tuaran sabaagi Tier 1 id gana Boros Kadazandusun. Pinaharo nogi disido Jabatan Boros Kadazandusun om Unit Boros Kadazandusun. Pinoimagon di Tan Sri Joseph Pairin Datuk Kitingan o PISMP BKD ontok 04 November 2014 Gemilang Darjah Kinabalu (PGDK) di toun 2012 mantad TYT Sabah.
Mary Yap Kain Ching
Datuk Dr. Mary Yap Kain Ching nopo nga songulun Timbalan Panalad Pendidikan Tinggi Malaysia, Ahli Parlimen P.190 Tawau, Ahli Pemegang Amanah Yayasan Pintar om nogi songulun i nakaanu gaa sabaagi Tokoh Guru Kebangsaan 2012. Isido nogi nga nokoumbal mongigit tonggungan sabaagi Timbalan Panalad Pendidikan Tinggi om kiugama do Kristian.
Mara de los ngeles Errisriz Alarcn (nosusu id Allende, Coahuila, Mxico;18 Milatok 1966) nopo nga songulun monunuat, mongingia' om puru komisiwal Mexico. Nokoumbal isido momuru sabaagi Setiausaha Ponudukan id pogun Coahuila. Isido nogi nga songulun monunuat miampot montok 18 buuk montok mongingia' omsusumikul kokomoi Koburuon Kabaalan Kadarakasan i pinalabus do papalabus Sepanyol ii no "Trillas". Dinondo nopo, momuru isido sabaagi Penagrah Tagayo do Instituto Nacional para la Educacin de los Adultos (INEA).
Koposion pogulu om ponudukan
Alarcn nopo nga tanak tondu di Norberto Errisriz om Amparo Alarcn. Id pialatan 1981 om 1985, monginobos isido id institut ponginabasan mongingia' hilo Benemrita Escuela Normal, Coahuila. Pogulu dii, koumbal isido nakaanu ijazah sarjana muda id suang educacin media (ponudukan pintangaan) poimbida id suang boros om sastera Sepanyol id Escuela Normal Superior, Coahuila. Minongoput isido ponginabasan id Universiti Pedagogi Nasional.
Pakalajaan
Koumbal isido momuru sabaagi profesor id Benemrita Escuela Normal de Coahuila (universiti ponginabasan mongingia') om puru lembaga mogigintong (pemeriksa) id universiti dii.
Isido nopo nga mongunguhup editor id suang "Projek Ponudukan Nilai Moral id Sikul Tosiriba" mantad papalabus Trillas. Isido nogi nga monunuat miampot montok Program Ponudukan Coahuila 20012005 om ponorikohon pitimbungakan gama ponudukan ontok Persidangan Gabenor Sempadan ko-22 i pinaharo ontok 10 Magus.
Isido nopo nga puru aktif id suang organisasi sivil: Incluyendo Mexico, Copase, om Coparmex. Id Coparmex, koumbal isido nosiliu ponorikohon Suruhanjaya Biasiswa.
Mantad toun 2000 gisom 2001, momuru isido sabaagi setiausaha teknikal id Sekretariat Ponudukan Don GInumuan Damung Coahuila. Kalapas dii, nosiliu isido monunuhu (pengarah) program sosial id DIF Coahuila. Ontok toun 2002, pinosiliu isido sabaagi mongunguhup setiausaha Ponudukan Pintangaan id Sekretariat Ponudukan Don GInumuan Damung dii. Sumusuhut, pinosiliu isido sabaagi Setiausaha Ponudukan Don GInumuan id Coahuila gisom toun 2006.
Mas, Bali
Mas nopo nga iso kampung miampai lobi kuang 6 km sinodu mantad kabaatan do Ubud, Bali, Indonesia  otutunan maya ukiran kayu. Mas nopo nga ponokowlaai montok sinanganu kawagu Koimoton Nyana & Tilem. Kinoyonon diti nogi nga kinoyonon kinosusuon di Mask Carver Ida Bagus Sutarja (25 Milau 1934  2 Milatok 2002). Sawo disio, 'Ida Ayu Madri Yadnya Swari Dewi' om sakag disio, artis di pantangon kopio id tunud diolo sondii, kakal po papaasil do koinusan di olumis id suang do I.B. Sutarja  Mask Carver- Gallery.
Poinladsong o Masjid Pogun diti id kinoyonon strategik Longkod Kakadayan Kuala Lumpur misampaping do Stesen Koritapui Malaysia, Bangunan Daya Bumi, Pos Besar Malaysia, Muzium Koinusan Silam, Taman Tombolog Kuala Lumpur om miinsomok do Taman Tasik Perdana. Kinoyonon do Masjid Pogun diti nopo nga soginayo 13 ekar om bangunan tapangkal nopo nga lobi kuang 3 ekar. Koinsanai posorili do ponunguban nopo nga soboogian do limput konkrit om soboogian nopo nga tansar noinlumisan. Kiwaa turu totobon sumuang. Koumatan montok tutumombului okon ko Silam nogi nga pinotounda miagal do pagawasan id somok do totobon sumuang montok don tutumombului labus om suang pogun.
Pogulu do nowonsoi o Masjid Sultan Salahuddin Abdul Aziz Shah, Masjid Pogun nopo nga iso ponunguban di bobos nokoburu id Kabaatan Kosilahon Asia. Miampai poinladsong id kinoyonon soginayo 13 ekar, mitoguang do Tuundorongon Koritapui Kuala Lumpur.
Masjid Pogun id Kuala Lumpur, Malaysia
Menara Masjid Pogun
Kopokitanan id suang do Masjid Pogun Malaysia.
Inus winonsoi
Reka bontuk om ponyoliaan bangunan diti nopo nga pinoindalan do tinimungan tolu tulun arkitek mantad Boogian Reka Bontuk om Ponoriukan, Jabatan Kerja Raya Porsokotuan - arkitek Hisham Albakri, Howard Ashley (mantad United Kingdom) om Dato Baharuddin Kassim. Minaganu yolo timpu solinaid tolu toun montok momongo gama diti. Pogulu nokotimpuun o gama merekabontuk Masjid Pogun diti, arkitek tapangkal, Baharuddin Abu Kassim minonoriuk do ponunguban-ponunguban id India, Pakistan, Iran, Turki, Arab Saudi, Republik Arab Bersatu om Sepanyol.
Koinsan do intnagan, menara dau nopo nga kikinawas do 73 meter (245 gakod) miampai kokiikitanan do songinan roket. Bontuk dau nopo nga miagal do payung di poinsompon, om ta'ap konkrit nopo nga kibontuk do rombituon 18 tompok i kaagal-agal do payung di poingungkalad. Bontuk menara om ta'ap di ropol id Masjid Pogun nopo nga panakalambang do kosotiaan. Konsep diti kopiagal do kowoowoyoon payung Domboyoon (royal). Menara kibontuk do gambal payung di poinsompon om ta'ap miagal do payung di poungkalad.
Bontuk poinlopi ta'ap konkrit tapangakal nopo nga iso ponolibambanan kreatif montok maganu liwang di agayo kumaa kinoyonon sumambayang. Bongunan kigatang RM10 riong diti nopo nga kohompit no kinoyonon soginayo limo ekar. Miampai iso kinoyonon sumambayang soginayo 22,500 gakod poinpasagi, diwan porsidangan, pamalabangan, longkod pambasaan, upis, liwang, menara, linimput domboyoon (royal) om iso linimput imam. Pamalabangan montok turu susumangod pogun nopo nga' poinladsong id ponong kabaatan. Pointounda nogi linimput radio om soduontong kiekon id galeri diwan sambayangan.
Rekabontuk diti nopo nga kaagal do rekabontuk bongunan timpu nokoburu nga inus winonsoi Abbasiyah/Turki Usmaniah poingkakal po kasari. Kokiikitanan bontuk ponunguban diti nopo nga nakaasil mantad piomungan do wotik koislaman om nokoburu miampai norohungan do inus winonsoi songkinoyonon. 
Bontuk ukiran jerjak bosi i poinsorili do bongunan diti om dom-dom tokoro id boogian sawat do pandatan nopo nga noimpohon mantad rekabontuk Sarasin, nga pinosudong miampai rekaan nokoburu.
Menara
Id taatanga kulam id Masjid Pogun diti nopo nga poingkakat o iso menara ponunguban. Gunoon iti montok poporongou do azan maamaso sumuang o timpu do sumambayang. Kikinawas o menara diti soginumu 235 gakod mantad sili kumaa tompok lambang tulan rombituon.
Id suang do bongunan menara diti nopo nga kiwaa lif montok sumakai id pentas menara. Kinawas do pentas diti mantad gana nopo nga 140 gakod. Kiwaa nogi iso tukad borpilin i pinotounda id sampaping do lif di, Duo limput menara i mitoguang nopo nga pinasakatadan do papak watu kapur om terazzo miampai duo limput id sampaping nopo nga noinlumisan momoguno do kekisi terazzo. 
Tompok-tompok do menara ponunguban diti nopo nga noinlumisan momoguno do mozek kaca topurak. Gerabak lif pinotounda id suang do menara. Gerabak lif nopo nga kiwaa liligaon kaca montok popomilo do susumakai mogintong do kakadayan Kuala Lumpur. Anaau o menara diti miampai lampung kiburis, poposiliu do olumis kopio kokiikitanan lobi-lobi po id timpu totuong. 
Diwan sambayangan diti nopo nga kilimput konkrit tetulang om pinasakatan do watu marmar Itali. Kiwaa siam totobon lorot aluminiun id tolu boogian limput dii. Pipiro panandatan al-Quran sinuat miampai pointibabar id limput id boogian do sawat totobon boogian suang do diwan sambayangan dii. Sinuatan miampai duo gakod kinawas nopo nga pinirolot miampai mozek kaamasan om obuluo di okilat. Ta'ap di poinropol nopo nga popotitiu do babang aragang, mirolot do id taatanga nopo nga kekisi terrazo id galeri dii. Ta'ap konkrit nopo nga kibontuk payung poungkalad om noinlumisan momoguno mozek kaca om nogi amas topurak. 
Ta'ap miampai kinawas 84 gakod nopo nga kiwaa buris longkod soninaru 200 kaki om sinokodung do 16 torigi i kiginayo buris longkod do 3 gakod. Torigi-torigi dii nopo nga linapahan do terrazzo. Id taatanga do ta'ap nopo nga kiwaa iso aluminiun di sinuatan do panandatan al-Quran  miagal do replika Kubah Masjid Biru id Istanbul,Turki. Di pogulu, bontuk mihrab nopo nga pasagi miagal do totobon nga sinimbanan kumaa poinlisang miagal do gerbang. Mihrab nopo nga sinuatan do boros-boros al-Quran id suang do inus khat Morroco. Turos do limput di poinsorili do mihrab nopo nga winonsoi tumanud do inus winonsoi Morocco, Mimbar, kinoyonon do imam manahak do booboros nopo nga id boogian do wanan mihrab. Mimbar i kibontuk do pandatan nopo nga winonsoi mantad do kayu. 
Mantad apat boogian limput di nopo nga kiwaa galeri montok koonduan om tutumombului di orohian do mingintong id boogian diwan sambayangan. Boogian galeri di nopo nga ninlumisan momoguno kokisi tawan larat i popokito do koubasanan Silam om kaagal do tawan larat nopo nga haro id Masjid Taj Mahal om Patehphur Sikri id India. Boogian soliwan nopo nga linapahan do kekisi terrazzo. Siam totobon om kekisi galeri mogoit do binabang tadau kumaa kinoyonon sambayangan id sampaping do lampung-lampung ponginlumis, lampung-lampung poinlisok id roset aluminiun id ta'ap om 16 tepak lampung (chandelier) kurniaan raja-raja, gabenor-gabenor om bagas Gabenor Singapura. 
Diwan sambayangan dii nopo nga kaanu poporumpos do 3,000 tulun om 5,000 tulun id boogian pandatan id kotolu-tolu tisan boogian diwan dii. Pandatan dii nopo nga oumolig mantad soliwan momoguno do tirai kekisi mantad aluminium om terawang dau nopo nga kitawan larat Silam sandad. Sili nopo nga winonsoi mantad kapingan terrazo om ta'ap nopo nga winonsoi mantad konkrit om kiwaa piipiro kubah-kubah tokoro i winonsoi mantad mozek obulou. Id boogian do kotonobon kompleks nopo nga' kiwaa diwan porsidangan. Ahal di kagayat kopio nopo nga' ta'ap konkrit di poinlakun. Diwan diti kitirai do kekisi terrazo id boogian soliwan. Dewan diti nopo nga osogit om kaanu momorumpos do 500 wakil porsidangan kougamaan. Haro nogi o longkod pambasaan doid hiti.
Angkab montok momonsoi ponunguban diti nopo nga nokoimbulan sonwulan pogulu do tadau kinagabasan. iso majlis i di pogulu nopo nga otutunan sabaagi do Majlis Kerja Pisompuruan minaganu do koutuson montok popoingkakat iso ponunguban sabaagi tanda' kounsikahan kumaa bagas Luguan Pogun, Tunku Abdul Rahman Putra Al-Haj, kumaa nunu i pinatahak disio kumaa tulun pogun. Kalapas do nakaanu kinagabasan, nokosokodung o Majlis Raja-Raja do projek di. Sundung pia miagal di, mada i Tunku do pungaranan o ponunguban i sabaagi ngaran dau, nga pinoposogu ngaaran sabaagi do "Tioyon (palace) Pogun". 
Antakan di toun 1987, noinsanangan kawagu o Masjid Pogun diti miampai poinggonop, om ta'ap di pogulu nopo nga au olumis nokowoliu kumaa lobi olumis miampai jubin otomou om obulou. Baino, Masjid Pogun nopo nga poingkakat miampai oondos om olumis kopio id Kuala Lumpur. Wayaan siriba gana popooput do Masjid Pogun kumaa Stesyen Koritapui, poingompud so Ralan Sultan Hishamuddin. Poinsomok do ponunguban nopo nga kiwaa Makam Pahlawan, kinoyonon montok pamalabangan piipiro surupu komisiwal id Malaysia. Makan Pahlawan diti nogi nga kiwaa struktur ta'ap konkrit rombituon kipisuk 7. 
Masjid Tuo Kayu Jao (Indonesian: Old Mosque of Kayu Jao) nopo nga ponunguban di otuo id Indonesia poinladsong hilo Jorong Kayu Jao, Batang Barus Nagari, Nulu Talang District, Solok Regency, West Sumatra. Nokosuat no kaharaan do ponunguban dii ontok toun1599, poposiliu dii do ponunguban bobos otuo id Kabupaten Solok om nogi iso mantad ponunguban di kakal po hino id Indonesia.
Nokodopitar o ponunguban dii id suang nuludan tungkus id Sumatera Kotonobon, i tarampason do Balai Pelestarian Peninggalan Purbakala. Masjid nopo dii nga impiipiro no tinonduli, kaampai no ponondulian kawagu iso torigi om numaan alanai taap nokopogulu i winonsoi mantad roun piasau gama do hakisan. Sundung nakawaya do ponondulian ngaawi dii, nogompi kasari o kasandadan ponunguban diti..
Au noilaan toun tootopot do nopongo ponunguban diti. Tumanud piipiro rekod, nopongo kaka kapamansayan ponunguban diti ontok 1599 om rekod suai popokito do tadauwulan di lobi nokopogulu. Sundung haro pisuayan dii, winonsoi o ponunguban diti gama kapasaeabakan Silam id wilayah Solok ontok hinotusan k0-16. Nagari, kinoyonon do kinapamansayan do ponunguban diti tinuridong lobi osopung do tolu momuruan id komuniti Minangkabau. Tumanud momuruan momogun kinoyonon, kiwaa duo individu i kitonggungan doid kapamansayan ponunguban diti, i Angku Musaur om Angku Labai, id nombo koduo tulun diti linobong au osodu mantad ponunguban dii.
Datu Paduka Mohammad Salleh bin Datu Balu, toi ko' lobi otutunan sabaagi Mat Salleh nopo nga' songulun susumangod Sabah ii otutunan id panantangan kumaa panjajahan British id Sabah. Datu paduka Mohammad Salleh bin Datu Balu nopo diti nga' nosusu id Inanam, Sabah om mantad tinaru Suluk. Otutunan kopio isio do woyo susumangod om osiou id sumangod.Oroitan nogi do isio nopo nga' koumbal do siniliu sabaagi wakil Kesultanan Sulu id Sungai Sugut om Watas Tambunan nopo nga' soboogian do watas id siriba kokuasaan disio. Pogulu kinorikoton do British, isio nopo nga' luguan di kipengaruh. Kopimpinan disio kohopit no kokuasaan kumaa sistem pamadagangan om kobodian mogigion. Bagas kinorikatan British papasabap do kumoro no wilayah Kesultanan Brunie om Kesultanan Sulu pinotingkod sabap do pisokodungan di winonsoi miampai British.
Mat Salleh nopo nga' tanak koduo mantad apat mogiompinai mantad tinaru Bajau om Suluk. Tama disio nopo nga' mantad etnik Bajau om tapa disio nopo nga' luguan tempatan di kitinaru do Suluk. Ngaran tabang disio nopo nga' i Ali, om tongotadi disio nopo nga' Badin om Bolong. Sawo di Mat Salleh nopo nga' i Dayang Bandang, mantad do paganakan Kesultanan Sulu om poingion id Pengalaban, Paitan.
Datu Mohammad Salleh nopo nga' minaganu tonggungan di tapaa dau, Datu Balu sabaagi luguan Kampung id watas Lingkabo om Sungai Sugut. Perbelanjaan togori Datu Mat Salleh nopo nga' naanu mantad pomuhuan Cukai kumaa dudumagang ii katalib di Sungai Sugut ontok di Gumas 1894.
1.Mat Salleh sinumaap do SBUB di minaganu do tunud momuhu cukai gisom natagakan o pembesar tempatan do kuasa.
2. Umbalan di Mat Salleh do papaharo rundingan miampai SBUB, nga' amu nakalantoi. Mantad dii, Gabenor Beaufort mamarait do i Mat Salleh nopo nga' monompuronok do kapansalan SBUB.
Miagal susumangod-susumangod kobibasan do suai, miningkakat i Mat Salleh do sumangod kinoundolihon ii noit do Syarikat Berpiagam Borneo Utara British kumaa mogigion id Sabah tu' sistem cukai nopo nga' akawas. Pogulu kinorikatan do pomorintah labus, wakil kesultanan Brunei om kesultanan Sulu nogi nga' momuhu cukai mogigion id Sabah.
Soira nokorikot o tulun suai, natagakan o luguan songkinoyonon do kuasa montok momuhu cukai.Pihak syarikat British popoontok cukai di akawas montok momonsoi ralan koritapui mantad Teluk Brunei gisom do Pelabuhan Cowie, om nogi talian telegraf mantad Labuan gison Sandakan ii kitudu do popouhan do porhubungan diolo om mogigion songkinoyonon. Montok momonsoi wayaan koritapui om talian telegraf diti, om nogi popoontok cukai di takawas montok popoingkakat do pogun Sabah, pihak Syarikat Berpiagam Borneo Utara British nogi nga' noroitan do minomoguno mogigion songkinoyonon sabaagi buruh paksa. Sistom buruh paksa diti nopo nga' iso sistom do sontinimungan tulun sansagan do kumaraja montok iso syarikat om suai-suai po, miampai aiso pongolus toi ko' gaji. Kowoowoyoon diti noroitan sabaagi mamaraat mogigion Sabah ii nokosiliu do iso sabap nokuro tu sinumangod do Syarikat Berpiagam Borneo Utara British i Mat Salleh; sumangod isio tu' kokito tinaru dau sondiri do guno-gunoon do tulun labus.
Sistom cukai wagu nogi nga' pinointutun miagal do cukai kakamot kominagan monikid tadau mogigion id Sabah, miagal do wagas. Cukai wagas nopo nga' noruhangan do 5% (limo piatus) mantad gatang do wagas. Sistom cukai wagas diti nopo nga' nakaanu bantahan mantad tinaru Cina, ii noobian do Koisaan Tinaru Cina Borneo Utara ontok di toun 1898, pinapaatod do kawat kooduhan id London, mokianu do pihak Syarikat mogintong kawagu kobolingkahangan kinoingkawasan gatang cukai wagas. Kobolingkahangan cukai wagas diti nosiliu sabaagi pangantak di manahak pengaruh kumaa Mat Salleh om tutumanud disio. Kipomusarahan yolo do "wagas nopo nga' taakanon montok toinsanan tulun" om pihak Syarikat British nopo nga' manangi-sangi mogigion songkinoyonon miampai manahak pongolus kumaa piipiro luguan tempatan sabaagi momumuhu cukai montok pihak syarikat. Momumuhu cukai diti nopo nga' minonginsala do kuasa diolo tu' popoontok cukai di lobi akawas.
Suai ko' cukai wagas, Syarikat Berpiagam Borneo Utara British nogi nga' popoontok cukai sistem lisin mandatori kumaa mogigion songkinoyonon ii kipadau. Padau nopo nga' iso kakamot sasakayon montok porhubungan mogigion ontok dii. Miampai haro lesen padau diti, awagatan o mogigion do kooturan lesen padau di pinoontok do pihak syarikat. Mogigion pogun Sabah dii amu asanangan do kooturan-kooturan wagu di pinointutun do Syarikat Berpiagam Borneo Utara British. Kipomusarahan yolo do kooturan-kooturan nopo dii nga' monusa diolo. Ahal diti pinopoimbulai do katagadan pomimpin-pomimpin tempatan tu' syarikat labus di minamabak do mogigion pogun Sabah.
Syarikat Berpiagam Borneo Utara toi ko' British North Borneo Chartered Company (BNBCC) mogintong serius kumaa kogiatan Mat Salleh ii momuhu cukai id Paitan sabaagi kowoowoyoon di kaanu momirumbak kapansalan BNBCC om nogi monolikud do pibatasan 1881 ii sinoinan do Sultan Sulu kokomoi panahakan tunud montadbir kumaa pihak kompeni.
Panaapan kisanjata Datu Mat Salleh om tinimungan disio kumaa BNCC nokotimpuun di Madas 1897. Mat Salleh om tutumanud disio manangod om minomunso piipiro walai, gerai, kadai om upis Togori Kompeni id Pulou Gaya. Id toun dii nogi, minanangod om minontutud do Upis Residen Kompeni id Ambong i Mat Salleh.
Ontok di Momuhau 1897, minanangod o Inggeris do Kubu di Mat Salleh id Ranau. Naala yolo om soudor askar Inggeris di napatai. Antakan di Milatok 1898, insan po kawagu minanagod i Inggeris do kubu di Mat Salleh id Ranau miampai soudor di lobi ogumu.
Nasansagan i Mat Salleh di minogidu om minomonsoi kota pertahanan wagu, i lobi agaras om ogirot id Kampung Tibabar, Tambunan.
Kota utama Mat Salleh id Tambunan diti nopo nga' apagon do songodon. Kota diti winonsoi mantad do watu, kayu om Poring di amu alapus do pinulu. Monikid tisan kota kawalon om haro piipiro terowong toi ko' ralan id siriba tana ii poinlisok gunoon montok mokianu kouhupan do senjata, taakanon om suai-suai po mantad labus kot. Ralan poinlisok nogi diti nga' siniliu sabaagi ralan mogidu soira osorilian do sasaapon.
Amu alaid mantad dii, pinapatawar o kompeni do pibabasan om osokodung i Mat Salleh hali pia noduhan do tutumanud disio. Nga' ontok di 1899, minumbal kawagu o kompeni do maganu Tambunan mantad di Mat Salleh om pinapasabap do nokotimpuun kaagu pisangadan.
Antakan di 1 Mansak 1900, naratu o kota Mat Salleh sabap do sangod di agaras kopio mantad kompeni, i nakaanu minamaratu pertahanan di Mat Salleh id Toboh, Tambunan. Kinaantakan dii nopo nga' panakatandan do kinapatayon di Mat Salleh sabaagi lansanon do tongotulun.
Ontok di toun 1999, iso tugu winonsoi do Inggeris montok pomuhandaman do kota Mat Salleh di. Tugu pomuhandaman dii, ii poinsuat id boros Inggeris ii kirati do "Tugu diti nopo nga' panakatanda tapak kubu Mat Salleh ii natawan do Pasukan Bersenjata North Borneo Constabulary ontok di 1 Mansak 1900. Id timpu pisangadan dii, napatai i Mat Salleh sabaagi luguan susumaap do Pentadbiran Chartered Company solinaid onom toun.
Popioput soliwan
Matematik nopo nga iso gana toilaan ii monoriuk do ginumu, struktur, ruang om koundolihon. Puru matematik nopo nga mogihum pola, formula toi ko morumus konjektur wagu om nogi papaasil do fakta miampai deduksi rapi om aksiom om definisi ii nopili do osonong.
Mato nopo nga organ deria i papasaga organisma mintong maklumat visual. Kaanu ii mogihum (mengesan) do tulinau om popoolon dii kumaa impuls elektro-kimia id suang neuron. Ii nopo nga soboogian mantad sistem visual organisma.
Id suang organisma di lobi akawas, mato nopo nga sistem optik i monimung tulinau mantad posorili, manamong intensiti dii maya diafragma iris, manahak fokus tulinau dii maya kouludan kanta i milo dilaraskan montok mombontuk timot, popoolon timot diti kumaa set isyarat elektrik, om papaatod isyarat dii kumaa tutok maya wayaan saraf i popiromut mato maya saraf optik kumaa korteks visual om kinoyonon suai id tutok.
Ayunda Faza Maudya (nosusu ontok 19 Momuhau 1994), ointutunan sabaagi Maudy Ayunda, nopo nga susuminding pop om mimingkono do Indonesia.
I Maudy Ayunda nopo diti nga nointutunan o ngaran dau maya no do filem Untuk Rena ontok toun 2005 miampai di Surya Saputra. Montok filem disido iri no tu ponuhuan di Riri Riza, minogowit isido kono sabaagi Zakiah Nurmala om minonondig sinding Mengejar Mimpi.
Ontok toun 2011, nokoimbulai i Ayunda id muzik filem Rumah Tampa Jendela dan dari Langit Tendangan. Id toun susumuhut, ayunda nogi nga nokoimbulai id filem Malaikat Tanpa Sayap, miampai di Adipati Koesmadji. Filem di nogi nga pinopiruba koimbagu i Maudy om i Surya Saputra. 
Album sinding kumoiso disido nopo nga kiuhu Panggil Aku antakan di toun 2011. Album diti nopo nga kiwaa 10 sinding om iso nopo nga i Maudy sondii id minonuat o lirik dau (Tetap Bersama). Suai po, minonondig nogi isido do sinding ''Perahu Kertas'' id sinuat Dewi Lestari. 
Ontok wulan Milatok 2014, Maudy nogi nga minamarakam sinding duet miampai di David Choi montok sinding di kiuhu ''By My Side.'' Sinding di nopo nga nakaanu koporomitan id osonong kopio id pogun Indonesia om sinding nopo diti nga nokosuang hiid iTunes Indonesia ontok toun 10 Milatok 2014.
Ponudukan
Nakalantoi sabaagi do Unduk Ngadau Kaamatan 2021 id pialaan do Unduk Ngadau Kaaamatan taang pogun Sabah. Maya nopo diti nga songulun do kiraha mirolot Kadazan-Polish ii nosusu ontok di 22 Milau 2000. 
Ontok di toun 2022, aantakan do boboroson dau id piboian Unduk Ngadau dii, minanahak isido do kopongunsikahan kumaa do molohing dau, ii ina dau, i Zandi Jenne Lajiun ii nokopogowit kumaa do turu romou di ounsikou kumaa di nokorikot id pialaan Unduk Ngadau toun 2022 id Hongkod Koisaan Kadazandusun (KDCA), Penampang.
Maya Karin Roelcke (nosusu ontok 29 Gumas 1979) nopo nga songulun mimingkono, susuminding, model, momuruan ababayab soduontong om aktivis Malaysia, kosusuon Jerman. Nosiliu iso mantad mimingkono tondu ulung id Malaysia id gana perfileman tanah air, nakaanu i Maya pamagatangan montok kalantayan gaa om kosolimbahan bobos osonong maya pinsingkanaan disido id suang filem miagal do Pontianak Harum Sundal Malam (2004), Anak Halal (2007), Ombak Rindu (2011), Munafik 2 (2018) om Bulan dan Pria Terhebat (2020) om Olympic Dream (2021). Sabaagi mimingkono kitaang kelas A, nointutunan isido do insaru kohompit id filem om au momili koimbulai id suang drama soduontong.
Koposion Gulu
Nosusu isido id Jerman om kiraha do kacukan Jerman, Cina om nogi India. Tapa nopo dau nga ii Gottfried Roelcke mantad id Jerman. Tinu dau nopo nga i Che Zan ii kiraha do naralatan Sina om India Muslim mantad do Pulou Pinang. Tinilombus mantad do pisasawaan, nounsub o tina dau do tumanud di tapa dau miyon id Jerman tu ontok di om kopongo dii nopo nga paganakan dau nopo nga nokoundaliu id Indonesia montok piipiro timpu.
Mazhab Kristian id Malaysia
Sumusuhut nopo nga tinayad denominasi Kristian id Malaysia di pinangaran kumaa Katolik, Protestan (Nawayaan om Moden), Ortodoks Kosilahon, dan Restorasionisme Nontrinitarian:
Mazhab Katolik
Garaja Katolik Roman
Garaja Katolik Roman nopo nga denominasi Katolik apangkal id Malaysia, miampai kouskupan id watas-watas apangkal mibagal Kuala Lumpur, Pulou Pinang, Kuching, om Kota Kinabalu.
Garajawi Watas Kuala Lumpur
Nokopuli Semenanjung Malaysia
Metropolitan Kouskupan Tabantug Kota Kinabalu
Kouskupan Roman Katolik Keningau
Kouskupan Sandakan
Garajawi Watas Kuching
Nokopuli Pogun Sabah
Metropolitan Kouskupan Tabantug Kuching
Kouskupan Miri
Kouskupan Sibu
Garajawi Watas Kakadayan Kota Kinabalu
Nokogonop Pogun Sarawak
Metropolitan Kouskupan Tabantug Kuala Lumpur
Kouskupan Melaka-Johor
Kouskupan Roman Katolik Pulou Pinang
Mazhab Protestan
Protestan Nawayaan
Garaja Anglikan
Mongongobi do Kouskupan Malaysia Kotonobon om Kouskupan Sabah.
Garaja Methodist
Iso denominasi Protestan bobos tagayo miampai panangabarasan tumanud boros (Boros Inggeris, Tamil, Cina).
Garaja Presbyterian Malaysia modsurung mogikaakawo komuniti, loolobi po id Semenanjung Malaysia.
Garaja Lutheran
Garaja Lutheran Evangelikal id Malaysia om Singapura, poinlobi po montok jemaah tinaru Cina.
Garaja Baptist
Konvensi Baptist Malaysia
Protestan Moden (Evangelikal om Karismatik)
Pitimungan Kinoingan (Pitimungan Allah)
Iso denominasi Pentakosta apangkal id Malaysia.
Pitimungan Injil Nopudsu (Perhimpunan Injil Sepenuhnya)
iso garaja karismatik tagayo id Malaysia.
Garaja Evangelikal om Karismatik Suai
Mogisuusuai garaja obibas miampai koubasanan evangelikal om karismatik, kosuang nogi mega-garaja om pitimungan okon denominasi.
Ortodoks Kosilahon
Garaja Ortodoks Greek
Garaja Ortodoks Koptik
Garaja Ortodoks Syria
diti mongobi komuniti tokoro nga haro kuma'a tulun Kristian Ortodoks id Malaysia, Koubasanan modusurung ekspatriat om tinimungan kinoyonon tokoro.
Restorasionisme Nontrinitarian
Ko'kito-ko'kito Yehuwa
Tinimungan-Tinimungan diti nosompipi sabaagi kinoolihon Restorasionisme Nontrinitarian, di poinsuai id suang kotumbaya'an diolo kokomoi Tritunggal om haro doktrin di oging'o kokomoi ponginlingasan garaja Kristian.
Mazlan Othman
Prof Emerita Tan Sri Dato' Seri Dr.Mazlan Othman PSM, PJN; SSNS (NS); KMNKuminakap i Mazlan hilo 'Imiloa Astronomy Center of Hawaii ontok 19 Mikat 2009.Kinosusuon (1951-12-11) Momuhau 11, 1951 (umul73)Seremban, Damung Sembilan, Pisompuruan Tana' Tabai (kini Malaysia)PondidikanFizikSinikulanUniversiti OtagoKalajaPuru simbakuro, astrofizikBuruon saintifikGanaAstronomi
Tan Sri Dato' Seri Dr. Mazlan binti Othman (nosusu ontok 11 Momuhau 1951) nopo nga songulun puru Astrofizik Malaysia om Luguan Pengarah Agensi Angkasa Negara Malaysia om Lundu Tabai Terbilang Malaysia 2011. Isio nopo nga perintis id suang gana simbakuro om laguwagu id Malaysia.
Koposion pogulu om ponudukan
Nosusu id Seremban, Damung Sembilan, nokosikul i Mazlan id Kolej Tunku Kurshiah, sikul asrama ointutunan id Seremban. Rahi disio montok matematik minogowit dau kumaa kurikulum simbakuro. Sundung do mongunsub o paganakan dau sumiliu dokutul pongusapan MD, nga minaganu isido kootuson montok monginobos id jurusan fizik. Sinumuang isido id Universiti Otago id Dunedin, New Zealand miampai pelan biasiswa Colombo, om nakaanu ijazah sarjana muda simbakuro (Kepujian) ontok toun 1975. Sumusuhut, sinumuang isio id Universiti Kebangsaan Malaysia (UKM) sabaagi mongingia, nga minomorunding isio montok kotilombuson sikulasip om ginumuli hilo Otago, om nakaanu ijazah doktor sidilo (philosophy) id gana Fizik ontok toun 1981 - tondu koiso i nakaanu dii mantad di kinoponuridangan universiti dii ontok 1869.
Menara Air Tirtanadi, merupakan salah satu ikon Kota MedanKota Medan nopo nga Ibu damung mantad Provinsi Sumatera Utara, Indonesia. Hab serantau om longkod kousinan Sumatera, ii nopo nga iso mantad 3 kakadayan apangkal Indonesia, miampai Jakarta om Surabaya.. Koiyonon metropolitan Medan ii kotongkop do Binjai, Kabupaten Deli Serdang, om soboogian mantad Kabupaten Karo ii koiyonon metropolitan tagayo id soliwan do Jawa, miampai 4,744,323 songion ii nointob id Banci 2020.
Melanau nopo nga tinaru mogiigiyon mantad id Sarawak om milo kategori sabaagi Austronesia. Kaum Melanau nogi ngaa mogiigiyon id ponongsuang Sarawak do gulu. Morris (1991) minoboros do yolo nopo nga haro piromutan linguistik om sosial miampai do suku Kajang. Mantad di kosa ilmu diti, milo rumuson do suku Melanau nopo nga mantad koiyonon hulu i poingiyon om misombol miampai do suku Kayan, kenyah, Kajang, Bidayuh om toisonon boros ii songkerabat. 
Miagal do tinaru Iban, tulun Melanau nga poingiyon nogi id walai tanaru it akawas torigi.Nga baino, mamasok Malanau nga nokosimban nogi kopoposion diolo miagal do tulun Dusun it momuwalai om poingiyon id kokompungan. Otumbayaan nogi yolo do rogon toi pambaya-baya pungaranan do Ipok.
Tinaru do Malanau poingiyon id pintingisan do rahat miagal id kinoyonon karanaan koibutan Bawang Rajang, Igan, Mukah, Oya, om Bintulu. Tinimpuunon do niyonon do mamasok id Sarawak nopo nga Mukah.
Karamayan Kaul Bansa Melanau:
Karamayan Kaul nopo nga iso ii taandakon i kaanu popokito jari diri toinsanan suku kaum Melanau id Sarawak. Karamayan dii nopo nga simbolik montok popiiso kaum ii kikomoi. 
Koonunuan kobodian
Koonunuan do toguangon diolo monikid tadau nopo nga monginsada mantad rahat om mororobuat do ranahon montok di poingiyon id pisuk. Haro nogi diolo it monoguang do sagu. Puun sagu nopo nga sumuni id paya. Puun sagu milo do tagadon kalapas do hopod toun. Tapung sagu toi lomantak aanu mantad do guas sagu pungaranan do ripo. Posidangan it ripo gisom do otuuh pogulu do owonsoi do lomantak. Sarawak nopo nga momomonsoi do sagu di poingga-gayo no id Malaysia.
Kiwaa nogi kopoosilan do tusi maya komersil id koulunan Melanau sabaagi poomitanan id kampung Patoh ii nosiliu do koubasanan i potungkusan miagal i pinosuat di James Brooke ontok toun 1849. 
Koubasanan
Karamayan Kaul ramayon do tulun Malanau ontok tulan kotolu toi kaapat monikid toun tumanud do tulan id kalindo Malanau. Karamaian diti ramayon do monsubak di katambaig rahat toi ipok. Kinoponsubakan diti nopo nga mooi do kaanu do ninsadaan di togumu om otingoligan no daa yolo hiza id rahat om kopoinsodu nogi mantad do tongoruol. Karamaian diti popoilo do nopupusan nodi mogompus om tumimpuun nodi timpu mongisada. Ontok tadau diti, posubakon ot sorahang montok do ipok. Sorahang winonsoi mantad roun do poring om roun do nipah miampai do sinuangan do bertih, tontolu do manuk, pulut tosilou, kirai om daing. Karamaian diti opupusan miampai do koimayaan.
Suai ko Karamayan Kaul ii taandakon do monikid toun nga kiwaa nogi koubasanan i kakal po pohoroon do koulunan Melanau poimbida id kinapatayon puru paganakan. Sundung do ingkaa, koubasanan dii nopo nga tumanud do watas om kampung. Montok koulunan Melanau nopo nga poingiyon id watas Matu, i baino nopo dii koubasanan kokomoi kinapatayon nopo nga narahung do ugama Silam. Kopongo do majlis momolisok, puru paganakan nopo nga tumounda montok upacara "sare" miagal ko walai poingukab solinaid turu tuong tikid tadau rumikot. Walai paganakan di notongkiadan nopo nga rikoton do tompinai ngaawi om koulunan id koiyonon. Sundung do ingkaa, nga narahung miampai ugama Silam om noruhangan do majlis tahlil, mambasa yassin, sumambayang jemaah om konduri arwak. Ii nopo nga fenomena toomod no montok sampaganakan Melanau di molohing dau kiugama tradisional om tangaanak ii kiugama do Silam om Kristian. 
Melinda French Gates (nosusu ontok 15 Magus 1964), otutunan nogi sabaagi i Melinda French Gates, nopo nga songulun puru pongindopuan di opuhawang id Mirika Sompuu. Isido nopo nga sawo di Bill Gates i nakaampayat minonuridong do Yayasan Bill & Melinda Gates om nokoumbal do nokosiliu sabaagi mongungulud do unit montok piipiro produk Microsoft miagal ko' Publisher, Microsoft Bob, Encarta, om Expedia. Nakangaran nogi isido sabaagi songulun mantad tongoondu di kirahung kopio id pomogunan tumanud do Forbes.
Melissa SailaKinosusuonMelisa binti Mohd. Alias (1972-04-03) Ngiop 3, 1972 (umul52)Kuala Lumpur, MalaysiaKalajaMimingkono, modsisinding, pengarah, penerbit pengacaraTounmimparagat1982dinondoSawoMegat Fauzi ShukarnainTanak3MolohingMariani (ibu)KoobpinayanSaloma (ibu saudara)
Melissa Saila (nosusu sabaagi Melisa binti Mohd. Alias;3 Ngiop 1972) nopo nga' songulun modsisinding om mimingkono Malaysia. Isido nopo nga' tanak do mimingkono veteren Mariani om kamanakon di Saloma. Isido nopo nga' opogot id suang pinsingkanaan mantad tokoro po id suang do rancangan soduontong, filem, toi ko' pementasan teater.
Koposion
Miniongoi isido om i Megat Fauzi Shukarnain om kiharo tolu tulun o tanak. Gama rahi di aralom, minongukab isido Syarikat penerbitan sondii om pinungaranan do Marimaliss Productions. Haro nogi kawagu iso syarikat produksi di Melissa, Kus Semangat Aktor i tinuridong ontok 2007.
Gama
Minonungkus i Melissa Saila do komilaan inus mantad tama dau ii no seniwati Mariani toi ko' Mariam Ismail om mamai disido, seniman agung tiagak Tan Sri P. Ramlee.
Nokoumbal isido nokoimbulai id suang telefilem Neon ponuhuan di (arahan) Mohd Feroz Abd Kader miampai ogumu mimingkono kaampai no Rita Rudaini, Azhar Sulaiman, Faizal Yusof, Soffi Jikan, Lisdawati, Vanida Imran, Bront Palarae om Rashidi Ishak.
Watas Membakut nopo nga watas kotoinaan id pogun Sabah, Malaysia, poinladsong id boogian pedalaman. Stesen koritapui Membakut railway nopo nga iso tuundorongon montok Koritapui Pogun Sabah. 
I nopo di laid po, ointutunan ii sabaagi Pekan Kecil Membakut (Inggeris: Small Town of Membakut). Pinoimagon ii sabaagi Watas Tokoro ontok toun 1977. Nopongo o bangunan upis Watas Tokoro Membakut ontok toun 1978.
Ontok Gumas 2023, nosiliu Membakut sabaagi watas poimponu (daerah penuh) id Sabah, Malaysia Kosilahon. Pinaharo o majlis kopoimaganan Watas Membakut ontok 14 Gumas 2023. Sabaagi watas poimponu, nakaralad o watas ditimantad 132.8 kilometer persegikumaa 1,480 kilometer persegi. Watas Membakut nopo nga popohompit do kinoyonon Lumat gisom id Kayau.
Nontodon Watas Membakut
Membakut nopo nga mantad hogot 'BAKUT' i kirati 'KOTA'.
'MEM' nopo nga boros piumpangalan ii soira piomungan osiliu 'MEMBAKUT' i kirati 'MEMBUAT KOTA'.
Membakut nopo daa nga ngaran do iso kampung i ionon do tinaru Brunei i poinladsong id piras do bawwang kiikiroy 5km mantad kotogisan (rahat), bainonopo nga pinungaranan o kampung dii do Kg. Brunei.
Pinosiliu o Membakut do ngaran Pekan montok monowoli ngaran mantad ii no 'BUA'.
Idea nopo diti nga aasil mantad Luguan Moomomogun ii no Tiagak OKK Hj. Saman Bin Md. Yaakub.
I nopo pogulu nga diteroka o Watas Tokoro Membakut ontok toun 1898.
Pekan nopo diti di laid po nga id siriba Kotoinaan Kolunduan British North Borneo.
Togori
Pajabat Watas Membakut nopo nga notoodo ontok 7 Ngiop 1977. Bangunan Pajabat Watas Membakut ontok dii nopo nga iso walai laid, Monguuguhup Pegawai Watas Membakut koiso ii nopo nga Gundohing Ibrahim Hj. Ahmad mantad watas Sipitang. Bangunan Pajabat Watas Membakut do wagu nopo nga nokoimpuun winonsoi ontok toun 1978 om nopongo ontok do 1979 om pinoimagon di Datu Harris Mohd. Salleh (Luguan Panalad ontok dii) ontok 28 Gumas 1979. 
Menemen (Greek: ) nopo nga iso watas id Wilayah Izmir id Turki om nogi watas longkod bandar.
Mengwi nopo nga iso watas (kecamatan) id kabupaten Badung, Bali, Indonesia om nogi kohompit sabaagi iso kinoyonon podtutuongisan di bobos otutunan kopio id Bali, poinladsong id koibuton do watas Kuta om Kuta Koibutan (kohompit no Seminyak), om nogi Canggu. Kinoyonon diti nopo nga' soginayo 82.0km2 om kiwaa 122,829 populasi tumanud do Banci 2010 om soginumu 132,786 maamaso do bancian 2020.
Taman Ayun kuil id Mengwi
Taman Ayun temple, kuil garuda
Kokompuangan id Watas do Mengwi
Kiwaa 20 kokompungan:
Kokompungan Mengwi diti nopo nga' poinladsong id somok pintaangaan do Ubud om kabaatan kotonobon do Bali, poinladsong lobi osomok kumaa Ubud. Kogumuan do tutumombului id kampung dii rumikot mantad kinoyonon di lobi poinlongkod do modtutuongis id pulou dii, om tumalib no montok mongumbal do kokompungan koubasanan do Bali.
Intangai nogi
Mesut Kurtis (nosusu id Skopje, 31 Madas 1981; toun 43 toun) nopo nga songulun monondig om mimingkono tinaru Turki ii mobi mantad Awakening Records.
Kopointutunan pogulu om ponudukan
Kurtis nopo nga nosusu id Skopje, Macedonia Koibutan. Molohing dau nopo nga mantad tinaru Turki. Yau nopo nga koumbal poinsikul id Kolej Skopje om nokorikot id UK ontok umul di tomulok montok popotilombus palajaran. Nakalantoi isio do ijazah id Simbakuro Koulunan, Kooturan Silam om Kooturan mantad Institut Simbakuro Koulunan Eropah, Universiti Wales.
Ii Kurtis nopo nga mantad paganakan cendekiawan om kiugama. Tapa om taki dau nopo nga abaal do mimboros id boros Arab Klasik.
Karajaaon
Kurtis ontok konsert dau id Konya, Turki ontok toun 2014
Minopokito ii Kurtis do rahi dau di akawas montok nasyid Silam mantad umul di tomulok po. Nakatanud isio do piipiro tinimungan nasyid id Macedonia ii minomonsoi do kopokitanan sandad om nogi nokopomonsoi piipiro kinotombuluyan pomogunan miampai kopokitanan id Turki om nogi kinoiyonon sombol. Muzik dau nopo nga narahung do kowoyo-woyoon do sufi, klasik Turki, Arab om Eropah.
Ontok Mikat 2004, album koiso Salawat, ii pinotorbit do Awakening Records, pinopokito sinding-sinding boros Arab, Turki om Inggeris. Ii osonong o kinotorimoon mantad mokinongou Muslim id posorili do pomogunan kahapas video muzik ko iso dau "Al-Burdah" ii rinakam id kinoiyonon pulou-pulou id soliwan do disan rahat Turki.
Ontok Mahas 2009, album koduo dau Beloved nopo nga nokosoliwan Ontok 7 Madas 2014, album kotoluTabassam ii nokosoliwan.
Metodologi nopo nga ponoriukan teori om kaida di oulud di gunoon suang gana pinsingilaan. Metodologi diti kohompit nogi ponoriukan teoritis kokomoi kaida om kooturan kokomoi gana toilaan. Koubasanan nopo nga popohompit impohon miagal do paradigma, model teori, fasa om teknik kuantitatif toi ko' kualitatif.
Metodologi amu pinatantu montok manahak laang monolibamban, mantad dii metodologi amu miagal do kaida. Metodologi diti manahak impohon teori montok mamarati kaida, set kaida, toi ko' koimaan di bobos osonong montok iso-iso ahal, poomitanan, montok mogintob iso-iso aasil.
Pogun Mexico Syarikat (ointutunan nogi sabaagi Pogun Mexico Bersatu) toi ko' ngaran oniba Mexico
Ngaran Mxico naanu mantad Boros Nahuatl Mxihco ngaran ibu negara kuno Aztek ii no Mexico-Tenochtitlan. Bernardino de Sahagn id suang Kodeks Firenze i sinupu ontok hinotusan ko-16 i manahak kointalangan miampai otolinahas ngaran do ngaran kota diti i kirati "kinoyonon Mexi" (el lugar de Mexi) id nombo "Mexi" nopo nga ngaran suai do Mexitl, songulun pendeta i minonuhu do tulun id puak dau do minundaliu mantad Aztln kumaa iso kinoyonon kota wagu ii nabatos om natandaan do dewa diolo Huitzilopochtli. Minanahak i Sahagn kointalangan potilombus kokomoi ngaran Mexitl miagal id siriba:
Iso nopo kawagu nontodon suai i lobi oguu koilo do babaino diti nga mantad hogot Metzxico i kirati "longkod tulan" (el ombligo de la luna) toi ko' "kinoyonon kolumpa tulan" ( en el lugar del lago de la Luna) pinolongot o metz(tli) (bulan), xic(tli) (longkod) om -co (kinoyonon) tumanud nawayaanwan pointantu miagal do Cecilio Robelo om Alfonso Caso.
Noilaan do pakar boros do kiwaa hopod om dua boros Mexico gulu, lobi apat nohopod tinimungan boros tokoro om lobi siam nohopod boros individu. Osomok no do 23 piatus tulun asli i mimboros do boros Nhuatl, ii nopo nga boros kaum Aztek ii gunoon id limo nohopod damung do hiti. 
Ponudukan id Mexico nopo nga abaagi tumanud kalas. Mokiikinobos mantad paganakan di poinsikul id sikul swasta nopo nga ogonop miampai mogikaakawo kasanangan om nogi roromu sukuon om tangaanak mantad tongoulun mosikin ii au haro kahaahara'ai montok do sumikul nopo nga kumaa id sikul di au kopio. Kaum di oiduanan nopo kopio nga kaum India. Ontok 1990, kianggaran lobi 40 piatus mogiigiyon india kiumul limo nohopod toun om sawat i au koilo do mambasa. Ahal diti pinopoimbulai do jurang ponudukan di okito kopio id koulunan do Mexico. Sundung do ingkaa, mingoos daa o karajaan montok mongunsub do koilaaban ponudukan id tinimungan do komulakan dau. 
Mee guring toi komi ginuring morujuk do mi i ginuring tumanud koubasanan tinimungan bansa id pogun Asia Tanggara i momoguno do boros Malayu sabaagi piromutan, miagal ko Brunei, Malaysia om Singapura.
Mi guring i ointutunan kogumuan tulun nopo nga lohoon sabaagi mi guring mamak i pobolion do tulun India muslim id kakadayan do mamak. Oubasan nopo, roso mi guring mamak diti opodos.
Haro ogumu kawo mi guring i milo orubaan id Brunei, Malaysia om Singapura. Iso nopo do kawo mi guring dii, pinoburu do tulun imigran india (Tamil muslim). Pinorolot om pinoaplikasi diolo o roromu koubasanan waya pogogonsok komuniti id waya pogogonsok diolo. Komoyon nopo nga waya onsokon I mi guring nopo nga unik tu mogisusuuai laang. Nakadi o proses diti sabab tu id pogun tadon do tulun diti, takaanon mi guring aiso id koubasanan diolo.
Waya Mogonsok
Aiso o spesifikasi standard waya pogogonsok montok kawo-kawo mi guring tu waya mogonsok mi guring nopo nga mogigiio nopo ngawi. I popisuai standard roso do mi guring nopo nga, tumanud kawo mi di gunoon id proses mogonsok mi guring. Waya koubasanan do mogonsok mi guring kohompit do guringon i mi miampai do kinotuan, tontolu, tauhu toi ko daging. Id waya pogogonsok india do mi guring pohompiton diolo o rampa miagal ko sos tomato, ubi gantang, kubis om kisap. Suai ko iri, soira noonsok i mi guring, potonggoyon diolo patod do limau (kawo calamansi) id piring miampai mi guring dii.
Malaysia
Id Malaysia, oubasan nopo mi guring mamak ogumu pobolion id kogumuan kinoyonon id pogun diti. Hogot mamak naanu mantad istila mamak i kirati do gaman. Istila diti gunoon id Malaysia om Singapura sabaagi iso istila boros pomolohou kumaa tauke kadai dii. Oubasan mi guring mamak mionit do tulun india muslim om takaanon diti pobolion id kadai makan do mamak. Kawo mi guring diti nopo nga kopiomungan do mi tosilou Sina (Chinese yellow noodles) mimpai paranca om rampa do Malayu om India.
Mee Guring Mamak
Maggi goreng toi ko Maggi mee goreng nopo nga iso kawo mi guring id waya pogogonsok do mamak. Kapamansayan do kawo mi guring diti, momoguno do mi segera janama Maggi, i pogolokon no miampai waig talasu pogulu do guringon.
Singapura
Maggi guring
Id pogun Singapura, takaanon diti kadaau haro pionitan miampai waya pogogonsok tulun india muslim. Id komuniti pogun diti oubasan momoguno do kambing toi ko mutton id resipi mi guring diolo. Kawo mi guring i ointutunan id Singapura pinointutun mantad etnik Sina id Punggol ontok 1970-an. Waya pogogonsok mi guring etnik diti kohompit poporolot seafood, tauge, roun kotumbar om sambal di noonsoi mantad 12 kawo rusap om rampa.
Sri Lanka
Takaanon do mi guring nokointutun id pogun Sri Lanka gama do nawayaan, i nopo nga maya pangaru woyo om koubasanan do Malayu.
Michelle Ferre (nosusu ontok 13 Mahas 1973) nopo nga songulun mimingkono tondu Jepun. Isido nopo nga songulun bagas wartawan CNN id Jepun ii nosiliu sabaagi host do kopokitanan pomoinan.
Yang Hormat Tan Sri Michelle Yeoh PSM (nosusu Yeoh Choo Kheng; 6 Magus 1962) nopo nga songulun mimingkono tondu Malaysia. Noonuan kredit sabaagi Michelle Khan id suang filem-filem dauu di nokopogulu id Hong Kong, nakaanu isido kobontugon pntok toun 1990-an kalapas mingkono id suang piipiro siri filem aksi Hong Kong id nombo sondii isio momonsoi aksi ngeri, miagal do Yes, Madam (1985), Magnificent Warriors (1987), Police Story 3: Supercop (1992), The Heroic Trio (1993), om Holy Weapon (1993).
Kalapas minundaliu hilo Mirika Sompuu, nakaanu i Yeoh pengiktirafan antarabangsa gama miningkono id filem James Bond, Tomorrow Never Dies (1997) om filem seni bela diri Ang Lee, Crouching Tiger, Hidden Dragon (2000), id nombo nokosuang ngaran disido sabaagi calon montok Gaa' BAFTA untuk Pelakon Wanita Terbaik dalam Peranan Utama. Nokoburu gama disido maya filem-filem miagal do Memoirs of a Geisha (2005), Sunshine (2007), The Mummy: Tomb of the Dragon Emperor (2008), Reign of Assassins (2010), Kung Fu Panda 2 (2011), om The Lady (2011), id nombo mingkono isido sabaagi kono Aung San Suu Kyi.
Minsingkono i Yeoh sabaagi mimingkono ponokodung id suang filim komedi romantik Crazy Rich Asians (2018) om Last Christmas (2019), om nogi filim Marvel Cinematic Universe Shang-Chi and the Legend of the Ten Rings (2021) om siri soduontong Star Trek: Discovery (20172020). Montok kono toponsol disido sabaagi Evelyn Quan Wang, songulun tama i oinggorit (tertekan) monimbaba multiverse id suang Everything Everywhere All at Once (2022), nakaanu isido Academy Award for Best Actress, om poposiliu dau tulun Asia koiso i nakalantoi doid kategori dii om nogi tulun Malaysia koiso i nakaanu Gaa Akademi.
Mihad nopo nga iso hogot i sumuku kumaa kowoyo-woyoon poposoliwan romou mato sabaagi respon montok topurimanan sosongulun. Korotian mihad nogi nga milo pokomoyon sabaagi do iso fenomena secretomotor kompleks i nonggo kosoliwan romou mato sosongulun mantad aparat romou mato miampai amu papaampai koluhuyon (kerengsaan) okular struktur. Kiwaa o piromutan neuron, pembuluh romou mato om kinoyonon tutok tulun i popohompit kumaa topurimanan i nakaasil. Ingga o tayam i kaanu poposoliwan romou mato sabaagi respons kumaa kinantakan emosional mulong po do au asaga i piipiro saintis montok do kointalangan diti. Tumanud do iso ponoriukan, kiwaa o lobi 300 tulun mihad i nonggo songulun kusai mihad insan do sombulan om tondu nopo nga inlimo do mihad id sombulan loolobi po pogulu om mamaaso do gambahon. Romou i nakaasil soira do mihad nga kiwaa o komposisi kimia di misuai ko romou mato kawo suai: Kiwaa o hormon prolaktin, adrenocorticotropic, Leu-enkephalin om roromu pongubatan.
Michael Prabawa Mohede (7 Milau 1983  31 Madas 2016), i ointutunan nogi sabaagi Mike nopo nga songulun modsisinding kusai mantad Indonesia. Nakalantoi isio doid Indonesian Idol timpu koduo. Isio nogi diti nga mongongobi do Indonesia doid Asian Idol nga na'ala di Hady Mirza mantad Singapore Idol.
Minidu pogun i Mike ontok 31 Madas 2016 hilo id RS Premier Bintaro id suang Tangerang Selatan, Indonesia gama do toruol tundu-undu. Umul nopo disio nga 32 toun.
Miley Cyrus (nosusu Destiny Hope Cyrus; 23 Milau 1992) nopo nga songulun modsisinding om mimingkono do Mirika Sompuu. Nosiliu isido sensasi komulakan om tangaanak soiramingkono id siri TV Hannah Montana. Minopuruput o majalah Forbes do totus kaharaan disido nopo nga soginumu 3.5 riong dolar MS. 
Koposion pogulu
Miley nopo nga tanak do modsisinding country ointutunan i Billy Ray Cyrus miampai koruhang disio, Leticia "Tish" Cyrus. Kiwaa nogi tobpinai disido ii no i Noah Lindsey, Brandi, om Christopher Cody. Linohou isido do i Miley tu i nopo di tanak po nga insaru isido kongingis. Miambalut nogi isido miampai di Emily Osment om Mitchel Musso.
Tuminimpuun i Miley mingkono di kumoinsan nogi maya siri TV Doc. Sumusuhut, mingkono isido id filem Big Fish om nogi id piipiro iklan komersil. Tuminanud isido do piipiro kinam gagaa Disney ontok di 11 nogi toun. Sundung do ingkaa, omulok po kopio isido tumanud do Disney. Nolohou kawagu isido do Disney montok kinam gagaa kono maya Hannah Montana gama sunduan di Cyrus montok minsingkono id siri TV membuatkan Disney. Minapalabus nogi o Walt Disney Records do tuni runut Hannah Montana id nombo luminonsoi isido 8 sinding sabaagi Hannah Montana, om 1 duet miampai tapa dau. walu tulan sumusuhut, pinalabus o album Hannah Montana 2: Meet Miley Cyrus. Ontok wulan Momuhau 2007, minoporuput o majalah Forbes do totus kaharaan disido nopo nga soginumu 3.5 riong dolar MS, om minanahak disido kalanyatan montok minogion taang ko-17 sabaagi 'Artis id siriba 25 toun i kiharo ko'onuan di ogumu'.
Id suang gana statistik, min kirati do ointangaan toi ko purata. Haro piipiro kawo do min:
Min aritmetik
Min geometri
Min harmonik
Min kuasa
Min f
Min aritmetik kiwinagat
Min terpangkas
Minangkabau nopo nga majoriti etnik id Sumatera Kotonobon om Damung Sembilan. Nookunan nogi yolo sabaagi minoriti id boogian suai do Indonesia om nogi Malaysia, Singapura, om Belanda.
Iso patung ii no Adityawarman kaka, minongimpuun do Kolunduan Pagaruyung, iso dinasti domboyoon (royal) Minangkabau
Kiwaa piipiro kaakaka etimologi montok hogot Minangkabau (Boros Minangkabau: Minang Jawi script: ). Sundung do hogot "kabau" nopo nga kirati do "kalabau", hogot "minang" miampai tradisional nopo nga ointutunan sabaagi lugus (areca nut) i akanon miampai daing (betel). Kiwaa piipiro susuyan layat i monusui do tadon nopo hogot Minangkabau nga mantad legenda ointutunan kokomoi piioduhan wilayah id pialatan mogigion om songulun putera mantad wulayah sombol. Montok mongilag pisangadan, minoposogu o mogigion id kinoyonon dii do pialaan gisom apatai id pialatan duo tinan kalabau (kabau) montok monolibamban pioduhan dii. Kaakun o putera dii om minapalabus isio songinan kalabau agayo di bobos orongit om agresif Ii nopo mogigion kampung nga minogowit tanak kalabau di louson miampai sungu tokoro i naasa gisom alahis miagal do pisau. Soira nokokito kalabau di nosukod dii, minanangkus o kalabau dii tu sisusu. AU kokito koligaganan o kalabau di agayo om au opusou do kalabau dii tu okoro po, om mogihum nogi do ponokiala suai i kaagal ginoris. Sundung do ingkaa, soira menyondol o tanak kalabau dii do tulu dau id siriba tian do kalabau di tagayo, mogihum susu, sungu dau di alahis nokolobot om mamatai kalabau agayo om minogowit kalantayon kumaa mogigion kampung (menang, minogowit kumaa hogot minang kabau: "kalabau di nakalantoi" i alaid-laid nosiliu dii do Minangkabau). Mulong do ingkaa, legenda nopo dii nga noilaan do susuyan toomod, om hogot "minang" nopo nga osodu po mantad hogot "menang" i kirati 'nakalantoi'.
Ginaga'legenda dii gama hogot 'minang' i sumuku kumaa lugus (pinang), nga aiso po kotolinahasan ointutunan kokomoi hogot 'minang' i popionit do koimaan dii miampai hogot montok "kalabau waig".
Kopolombusan koiso ngaran Minangkabau sabaagi Minanga Tamwan, norubaan id suang prasasti Kedukan Nuluhon ontok kolimpupusan hinotusan ko-17, i manahak ponginruayan koindalanon obitua Sri Jayanasa mantad Minanga Tamwan miampai 20,000 soudor kumaa hilo Matajap om monolod piipiro kinoyonon id kabaatan Sumatera.
Minokok toi ko' Vinokok i roitan nogi sabaagi Sungai Minokok toi ko' Dusun Minokok nopo nga Tinimungan etnik tulun sandad i poingion id Hulu Kinabatangan, Sabah, Malaysia Kosilahon id pulou Borneo.
Kinoyonon
Kinoyonon sandad Suku Minokok nopo nga minimpuun kaka id Mukim Lalampas i popohompit do 16 kokompungan tokoro id Hulu Kinabatangan id suang watas Tongod.
Timpu do baino, haro onom no kampung do tinaru Minokok id Watas Tongod. Kampung-kampung dii nopo nga' Kampung Simpang Entilibon, Kampung Sanan, Kampung Linayukan, Kampung Menanam, Kampung Maliau om Kampung Namukon, om apat kampung di suai hilo id Watas Keningau miagal do Kampung Sinaron, Kampung Batu Lunguyan, Kampung Mandagat om Kampung Kipaliu.
Suai ko ii, kiwaa piipiro Suku Minokok i minundaliu om poingion id Watas Kinabatangan om Watas Sandakan.
Misha Omar (nosusu Samihah @ Aisah Omar 6 Milatok 1982 id Machang, Kelantan) nopo nga songulun modsisinding pop tondu Malaysia kibansa Tabai i gisom dinondo nokolimbou no do 8 piala Gaa' Juara Lagu, 5 Gaa' Industri Muzik, 3 Gaa' Era & iso trofi Festival Filem Malaysia om Gaa' Bintang Popular Berita Harian. Isido nopo nga mantad id Machang, Kelantan om minimpuun do minamung id gana inus rolou mantad di 19 toun soira minampayat pialaan Bintang RTM 2001. Nokoingkawas o populariti disido soira nakalantoi maya sinding Bunga-bunga Cinta, om nokotindohoi ointutunan gisom kopitimbang populariti modsisinding tongoondu di suai miagal do i Datuk Siti Nurhaliza, Dayang Nurfaizah, Liza Hanim, Ning Baizura om Jaclyn Victor om nogi nosiliu songulun mantad modsisinding tondu i bobos manahak rahung om laris id era 2000-an.
Isido nogi nga songulun mantad piipiro artis Malaysia i nakalantoi do nakaanu ngaran id taang Asia loolobi soira nakaanu gaa' emas id Gaa' Muzik Asia id Shanghai ontok 2003. Nokocalon i Misha id MTV Asia Awards do induo i om nopili montok momonsoi kopokitanan id MTV World Stage ontok 2009. Isido nogi nga songulun mantad artis Malaysia koiso i kiwaa do akaun en:Vevo id liwang YouTube om sinding-sinding dau nopo nga sinding do bobos osopung nokoboli id liwang ITunes.
Gama
Koposion gulu
Misha nopo nga tanak kaapat mantad turu mogiadi mantad do mikoruhang kietnik Malayu ii nopo nga Omar Ismail, songulun penjawat don ginumuan om Zainan Mohd Nor, songulun surirumah. Tama di Misha nogi nga kiwaa piipiro tanak mantad do pisasawaan dau digulu. Nolimpupusan o sikul di Misha id Sikul Takawas Kubang Kerian 1, Kota Bharu, Kelantan ontok toun 1999 om minongoput do pinsingilaan id gana panarampasan id Universiti Tun Abdul Razak ontok toun 2000. Orohian ii Misha do lumonsoi mantad di tokoro po om asaru do lumonsoi karaoke miampai paganakan id Kampung Bayam Guchil, Kota Bharu hinombo sinding pop koiso ii nosiliu do korohian dau nopo nga sinding Menaruh Harapan (Zaiton Sameon). Suai ko ii, orohian nogi i Misha do muzik pop ii notoodo di Amy Mastura suai ko aanangan do kabaalan mingkono do artis dii. 
Mistirine Radin nopo nga' mantad Ranau Sabah. Isido nopo nga' Penjawat Don GInumuan Kanan Pisompuruan Malaysia id suang sektor ponudukan id Pogun Sabah, Wilayah Pisompuruan Labuan om id Komontirian Ponudukan Malaysia id Bandar Enstek Damung Sembilan om Putrajaya, Malaysia.
Sektor Korporat
Koumbal nogi isio do monorupu do buburuon sabaagi puruan Ahli Lembaga Pengarah Yayasan Pendidikan Labuan om nogi puruan Lembaga Pengarah Institut Pengajian Silam & Dakwah Sabah - IPDAS, Puruan Board od Trustees Yayasan Sabah om Ex-Officio Lambaga Pengarah Lembagah Kebudayaan Sabah. Koumbal nogi disio do nopili sabaagi Puruan Momilin SAFA.
Sektor Ponudukan
Choi Jin (Hangul: ,  , nosusu ontok 6 Milatok 1983), i lobi ointutunan sabaagi Mithra Jin (Hangul:  ), nopo nga artis rakaman om monunupu roroiton hip hop do Kabaatan Korea. Isio nopo nga MC koduo do tinimungan Epik High.
Biografi
Ontok 3 Magus 2010, nokodopitar i Mithra Jin montok mandatory military service. Nokosuang isio id rezervasi 102 id Chuncheon, om kitonggungan sabaagi askar sinapang infantri, puru do band askar om askar GOP, poinsuang no timpu id Defense Media Agency (DEMA). Nopupusan isio do Ministry of Defense id Yongsan-gu, Seoul on 14 Mikat 2012.
Ontok 22 Momuhau 2014, noilaan do miambalut isio miampai artis Kwon Da-hyun. Ontok 10 Magus 2015, pinoilo do miongoi i Mithra Jin om Kwon Da-hyun do koimpuunon Gumas. Minapaharo o mikoruhang dii do karamayan tokoro ontok 2 Gumas 2015. Tanak diolo i Eden  nosusu ontok 9 Mahas 2021.
I nopo do i pogulu po nga momolihis i Mithra Jin i manahak tarad kumaa rima. Debut isio id tinimungan K-Ryders, kaampai no i J-Win, DJ D-Tones, om Kyung Bin. Aktif o K-Ryders id  hip-hop underground id timpuunon 2000 nga disbanded ontok 2002. Nosiliu isio momuruan ababayan id taman-taman don ginumuan om momolihis soira nokoruba di Tablo, i minomuruan do tinimungan diolo Epik High.
Ontok 2012, okonno ko id siriba do Woollim Entertainment i DJ Tukutz om Mithra Jin.
Kiikiro Mahas/Madas 2012, haro piipiro kaakaka do koguli kawagu (comeback) o Epik High id pintangaan koduo toun dii: noroitan o tinimungan dii id Ruputan Saham do YG Entertainment, id suang do tweet mantad momorun fesyen i nokobros do potoundaon no kostum comeback montok Epik High id siriba YG, om id suang do tweet mantad Jerry K kumaa di Tablo do mandad-andad isio do album Epik High do abantalan. Ontok 25 Madas 2012, minanahak kopoilaan o YG do momonsoi comeback o Epik High id siriba label dii miampai 99, kalapas tolu toun hiatus sabaagi tinimungan.
Ontok 2018, sinumoliwan i Mithra Jin, miampai di Tablo om DJ Tukutz mantad YG Entertainment montok kumalaja miampai osinggawa.
Mobile Legends: Bang Bang (ngaran toniba: MLBB toiko ML) nopo nga iso pomoinan id suang piromutan i tinuridong di Komponi Moonton (tanak komponi ByteDance). Pinotimpuun iti pomoinan id China montok do sistom pelantar Android sompomogunan ontok 14 Madas 2016 om 9 Milau 2017 montok do pongguna IOS sompogunan. Pomoinan diti poingimpou kumaa injin komponi Tencent.
Hinava, iso kawo o'onsokon do tulun Kadazandusun id Sabah. 
Mogonsok nopo nga inus, tiknologi, simbakuro om kraf popotounda taakanon montok do akanon. Teknik mogonsok om nogi roromu-roromu mogonsok nopo nga mogisuusuai id posorili do pomogunan, mantad do mamanggang taakanon id tapui poingukab gisom no do momoguno do dompuan kilotirik, momoguno do ovon, popokito do trend om nogi tradisi sandad posorili om koubasanan ii unik. Woyo toi ko kawo mogonsok nopo nga tumanud do kabaalan om kawo pinludaan id sosongulun dii ii minogonsok, mogoogonsok, chef profesional id ristoran om nogi tiyonon makan do suai. Mogonsok nogi nga owonsoi soira haro tindak balas kimia miampai aiso kotindapahan haba, miagal ko ceviche, hidangan tradisional don Amerika Selatan hinombo, sada nopo nga onsokon momoguno do asid jus limon toi ko waig limau. 
Popotounda taakanon miampai do tapui toi ko linasu nopo nga abaabayan ii unik kumaa do tongoulun. Nokoimpuun iti kiro-kiro do 2 juta toun di nakatalib sundung do bukti arkeologi montok dii nopo nga au nokolobi mantad do 1 juta toun di gulu.
Koburuon pomutanaman, dudumagang, om sakayon nopo nga tamadan id piipiro kinoiyonon mogiisuusuai ii pinopoimbulai do roromu mogonsok do wagu. Wiwinonsoi om nogi tiknologi wagu miagal ko pamansayan tombikar montok monimung om mogonsok waig nogi nga pinopoinlaab do teknik mogonsok. Sasatanga mogoogonsok moden nopo nga momoguno do teknik saintifik potilombus montok popotounda do taakanon montok popoingkawas do roso di onsokon diolo.
Roromu
Kogumuan romuan id onsokon nopo nga mantad do organisma poimpasi. Kokotuan, tua'ua, biji-bijian om nogi kacang miampai do herba om rampa nopo nga mantad id susumuni, hinombo daging, tontolu om produk tenusu nopo nga mantad id tayam.
Kaida'
Ogumu kaida' do mogonsok om noilaan no iri ontok di tontok purba po. Iri nopo nga kohompit no mamanggang, momoguring, popogolok, manalai, mongukus om ogumu po suai. Inovasi wagu nopo nga momoguno golombang mikro. Mogikaakawo kaida' i gunoon momoguno do suhu om kelembapan di mogisuusuai om nogi timpu mogonsok do suai. Kaida' di pinili nopo nga mangarahung tomod do aasil tohuri tu kiwaa taakanon i kosudong do onsokon maya kaida' diolo sondiri.
Mohammad Fuad Stephens
Mohammad Fuad Stephens
Mohammad Fuad Stephens toi ko' ointutunan nogi sabaagi Donald Aloysius Marmaduke Stephens nopo nga Luguan Panalad koiso om nogi kolimo id pogun Sabah. Nosusu isio ontok 14 Manom 1920 om minidu pogun ontok 6 Jun 1976, ontok kaantakan 'Double six'. Nokosiliu nogi isio sabaagi do Yang di-Pertua damung Sabah di kotolu om minomuruan do kotinanan Kabansaan Kadazandusun Bersatu (UNKO) ontok 1961. Nakaanu isio do pamantangan do sumiliu Huguan Siou toi ko' 'Paramount Leader' di kumoiso montok pogun Sabah.
Mohammad Mohamarin
Mohammad MohamarinSurupu Lamin Koundangan Damung Sabahmontok BanggiIncumbentDalam jawatan 2018Preceded byAbdul Mijul Unaini
Maklumat peribadiKinosusuonMohammad MohamarinParti pulitikParti Gagasan Rakyat Sabah
Mohammad Mohamarin nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Banggi mantad di 2018.
Mohammed Barakat (  ; 22 Mahas 1984  11 Gomot 2024) nopo nga maamamain Palestin i mamain sabaagi penyerang. Lohowon sabaagi "the Lion" om "the Legend of Khan Younis", Barakat nopo nga maamamain koiso i nokodimpot 100 gol id suang nawayaan buul sipak Palestin, soira nokopoguul soginumu 114 gol montok Khan Younis Youth Club (Shabab Khan Younis). Pogulu minidu pogun, kalab kolimpupuson nopo di naampayat disio nga Ahly Gaza id suang Gaza Strip Premier League. Gama pisangadan Israel-Hamas war om serangan udara id Gaza Strip, ikohompit no Stadium Palestine i nosiliu kinoyonon Ahly Gaza, minomupus do Liga miampai efektif ontok toun 2023.
Gama sompomogunan
Debut i Barakat montok tinimungan kabansaan Palestine ontok 2 Gomot 2013 miampai naklantoi 10 monongkiala Bangladesh id kelayakan 2014 AFC Challenge Cup. Minamain nogi isio miampai nakalantoi 90 monongkiala doNorthern Mariana Islands id suang pialaan di miagal duo tadau sumusuhut. Sundung do ingkaa, au isio nopili do mamain montok 2014 AFC Challenge Cup.
Kolimpupuson nopo di Barakat minamain montok tinimungan kabansaan nga id suang pialaan piombolutan miampai naala 20 do Qatar ontok 17 Ngiop 2013.
Kinapatayon
Pinatai i Barakat do Tentera Pertahanan Israel hiza serangan udara ontok 11 Gomot 2024, id tanga Panalaban Khan Yunis. 39 nogi toun disio. Norubaan o rata disio id walai dau i norumbak id Khan Yunis.
Mohd Arsad Bistari nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Tempasuk mantad di 2020.
Mohd Salleh SaidSurupu Lamin Koundangan Damung Sabahmontok UsukanIncumbentDalam jawatan 2020Preceded byJaplin AkimDalam jawatan20132018Preceded byJaplin AkimSucceeded byJaplin AkimDalam jawatan19942004Preceded byMustapha HarunSucceeded byJaplin Akim
Maklumat peribadiKinosusuonMohd Salleh bin SaidParti pulitikPertubuhan Kebangsaan Tabai Bersatu
Mohd Salleh Said nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Usukan mantad di 2020.
Momumutanom
momutanom parai ranahon
Momumutanom nopo nga sosongulun i kohompit id gana pomutanaman toiko mananom-nanom om nunu nopo i kiharo pionitan miampai dii. Momumutanom nga manamong isoiso koposoian i gunoon sabaagi taakanon toiko kakamot poinmata.
Mondou ( Panthera leo) nopo nga iso puru genus Panthera, ii nopo nga iso kawo tungau di agayo id suang paganakan Felidae (rumpun tungau). Poinsuang mondou sabaagi spesies noumpadanan pinatayad aragang IUCN mantad toun 1996 tu nokoingkuri populasi poinwalad Afrika gisom 43% mantad toun 1990-an. Populasi mondou apagon do momogompi id soliwan kinoyonon pomogompian. Sundung po au po noilaan kopio tadon kinoingkurian do mondou nga, katagakon do habitat om kopitukaan do tulun nopo nga ahal di kotongob. Populasi mondou id Afrika Kotonobon poinsuang sabaagi spesies di noumpadanan mantad toun 2016. Mondou tolias di haro id Asia nopo nga poinsuang kawo mondou Asia, om mondou Asia nga poinsuang sabaagi spesies noumpadanan mantad toun 1986.
Koingumuan do mondou tolias au apasi alaid mantad 10 - 14 toun, loolobi po timpu koposion noinibaan do toruol mantad pioduhan. Mondou id suang tinimungan kaanu apasi gisom 20 toun. Koubasanan nopo nga kinoyonon nopo do mondou nga id savana om gana kisakot, om talun. Lobi orohian mondou do bersosial (id tinimungan) mantad ko spesies tungau di suai.
Mongingia' nopo nga songulun do monontuduk, mongia' om mananapanai sabaagi do tanaga mongia id suang institusi ponudukan miagal ko id sikul toi ko' tuisyen (kalas tapanai). Mongingia nopo diti nga kosoruan sukuon sabaagi do songulun ii kipakar id gana do panarampasan. Id taang universiti nopo, mongingia nopo nga onuan do pamalahawan tutor toi ko lungkitas.. Mongingia nopo nga abaal id ahal do mongia mato balajaran tu kiwaa nogi do toilaan id gana pedagogi toi ko' simbakuro prinsip pongiaan.
Mongintob nopo nga nunu nopo iri kokomoi do ginumu, ginayo, sinodu toi winagat.
Mongolia (boros Inggeris: disebut /moli/), nopo nga pogun ii aiso rahat koduo tagayo id Asia Kosilahon om Asia Tengah. Mongolia nopo miwolit do pogun Rusia id koibutan om China id kabaatan. Mongolia nopo nga momguno sistem politik demokrasi kiparlimen. Kakadayan tagayo nopo nga Ulaanbaatar.
Mongolia nopo nga longkod Empayar Mongol id kurun ko-13 om kolunduan do Dinasti Manchu mantad hinotusan 17 gisom 1911. Minonsondiri maya kouhupan mantad pogun Rusia id 1924. Soira noruntum Komunisme id 1989, noiduan di Mongolia ii komunisme om minonokodung do ko'oturan demokratik mimpuun do toun 1992. Mantad dii, nokosiliu Mongolia sabaagi pogun demokratik id bobos tomulok.
Miampai kogoyoon sompias 1,564,116 km persegi, Mongolia nopo nga pogun ko-19 tagayo id pomogunan. Kogumuan tana nopo nga arasak, amu produktif om noponu do sakot steppe, nulu-nulu nopo nga id koibutan om kotonobon. Gurun Gobi nopo nga gana ogis ii agayo id ponong kabaatan. 30% mogigion nopo nga poimpasi maya nomad ii no tu koposion miundaliu daliu miampai migit do kiim om piipiro kakamot montok popotilombus koposion. Majoriti mogigion nopo nga kiugama Buddha Tibet. Etnik nopo nga mantad Monggol, Buriat, Kazakh om Tuvan poingion id kotonobon. Iso per tolu mogigion nopo nga poingion id Ulaanbaatar.
Nawayaan pogulu
Etnik Mongolia nopo nga poingion id koiyonon diti ontok timpu prasejarah. Poimpasi yolo maya nomad.
Monumen Bajra Sandhi nopo nga monumen tinggisaman do tulun ginumuan Bali id suang nawayaan'. Monumen dii nopo nga id dumbangan do Upis Gabenor Bali id Denpasar, Indonesia, id pulou Bali. Winonsoi o monumen dii ontok 1987 om pinoimagon di Presiden Megawati Sukarnoputri ontok 14 Mahas 2003.
Struktur
Monumen diti nopo nga kibontuk do apat pasagi tapat, om tumanud prinsip seni bina "Tri Mandala." Haro tolu boogian:
Utama Mandala, bongunan toponsol id tanga' do monumen
Madya Mandala, natad id suang i monorili do Utama Mandala
Nista Mandala, natad id labus monorili do Madya Mandala
Bongunan toponsol, Utama Mandala haro tolu timbau. Timbau id siriba, Nistaning Utama Mandala haro linimput pomuruanan, longkod pambasaan, om dewan kopokitanan. Id tanga' do timbau siriba nopo nga haro tasik i roitan do Puser Tasik. Timbau kumoiso, Madyaning Utama Mandala haro 33 diorama i miagal i haro id Monumen Nasional id Jakarta nga fokus kumaa tinggisaman do tulun Bali. Diorama dii nopo nga kokomoi mogisuusuai kinaantakan id suang nawayaan' do Bali kaampai no kolunduan Bali, kopointutunan do ugama Hindu, timpu Majapahit, kolonialisme Belanda, om tinggisaman montok kagabasan. Timbou kumoduo nopo nga liwang meditatif i haro kokitanan do panorama Denpasar.
Nawayaan'
Monumen diti nopo nga winonsoi ontok toun 1987 om noukab kumaa tulun ginumuan ontok toun 2004. Monumen dii mongobi do nawayaan' tanaru do tinggisaman tulun Bali, ii nopo nga pencerobohan Belanda ontok toun 1906 om 1908. Mantad pencerobohan dii, noiduan ginawo o 1,000 tulun Bali, kogumuan nopo nga tulun don ginumuan kaampai no pomorinta' Bali id Badung om Tabanan. Iti nopo nga soboogian mantad 6 kohompitan Belanda id Bali, i bobos wagu. Tugu dii nopo nga mobi do tinggisaman di monorili do kolonialisme Belanda, i noruan do nokomi sabap do impohon-impohon dau loolobi no id pulou-pulou koibutan, miampai do sukuon nawayaan' ugama pogulu do penjajahan Belanda miagal do kopointutunan ugama Hindu.
monusui nopo nga abaabayan di asaru do wonsoyon iso-iso tinaru montok popotikid susuyan toi ko' tangon, haro nogi ii monusui miampai haro poginsanangan. monikid tinaru haro o susuyan diolo sondiri. haro ii kironit pinsingilaan, pomohiok toi ko' susuyan kokomoi tinaru diolo ii poposotol do waya toluud. elemen di oponsol is susuyan nopo nga miagal do plot, karakter om idea di monunurat. boros "susuyan" nopo nga morujuk do susuyan di manga polombuso nga haro nogi ii kosuang do ralan poposusui momoguno do media suai montok popotolinahas di susuyan.
Moon Geun-Young
Moon Geun-young nopo nga nosusu ontok 6 Mikat 1987, songulun mimimingkono tondu Korea Selatan. Ointutunan isido sabaagi do "Nation's Little Sister". Nokoimpuun o gamasi (career) dau id pemodelan ontok umul 10 toun om nokoimpuun o gamasi (career) mimingkono ontok 1999 sabaagi mimingkono tangaanak. 
Moon Sang-min (: ; nosusu ontok 14 Ngiop 2000), nopo nga mimingkono do Kabaatan Korea. Ointutunan isio montok kono id suang drama Under the Queen's Umbrella (2022) om Duty After School (2023). Nakaanu i Moon do gaa sabaagi Best New Actor montok kono disio id Under the Queen's Umbrella id 59th Baeksang Arts Awards ontok 2023.
Nosusu i Moon Sang-min ontok 14 Ngiop 2000, id Cheongju, North Chungcheong Province. Paganakan nopo disio nga molohing om tabang dau. Naawi ponginabasan disio doid Fashion Model Department id Hanlim Multi Art School, om timpu baino diti poinsikul id Sungkyunkwan University.
Sabaagi songulun model, nakapamanau isio do kumoinsan doid runway id 2018 F/W Sewing Boundaries Collection ontok 2018. Ontok 2019, minomonsoi isio kosolimbahan koiso/debut sabaagi mimingkono id suang web drama 4 Reasons Why I Hate Christmas.
Ontok 2021, mingkono i Moon sabaagi detektif omulok id suang siri Netflix My Name. Sumusuhut ontok 2022, mingkono isio id suang TvN drama kinawayaan Under the Queen's Umbrella. Kono disio sabagi Grand Prince Seongnam minogowit do populariti om ogumu nokotutun dau, om lobi mantad 20 o tawaran pengiklanani naanu disio mantad mogisuusuai syarikat.
Ontok 2 Milatok 2023, nopili i Moon Sang-min sabaagi model montok jenama jam domestik Romanson. Ontok 1 Mansak, pnointutun i Moon sabaagi duta kawawagu do produk panamanangan kolumison kijenama I'm from.
Ngaran abaabayan kapanahakan gaa, toun natahak, katigori, kopoingkakatan do gaa dii, om kootusan do kopoingkakatan
Morelos, ointutunan miampai nokoimagon sabaagi Pogun Nakagabas om Berdaulat Morelos, nopo nga iso pogun i aiso akses kotogisan i poinladsong id kabaatan-tanga Mexico. Ii nopo nga iso mantad 32 pogun i mombontuk Entiti Pisompuruan Mexico. Abaagi ii kumaa 36 kakadayan om ibu negara nopo dau nga Cuernavaca.
Morelos nopo nga miwolit miampai Ciudad de Mxico id koibutan, om miampai pogun-pogun Mxico id koibutan kosilahon om koibutan kotonobon, Puebla id kosilahon, om nogi Guerrero id kabaatan kotonobon.
Morelos nopo nga pogun (damung) koduo bobos okoro id pogun diti, kalapas Tlaxcala. Ii nopo nga soboogian mantad iso wilayah di agayo, Pogun Mexico, gisom toun 1869 soira pinoimagon di Benito Jurez do pitongkiadon dau o wilayah disio om pungaranan kopihondot Jos Mara Morelos y Pavn, i minongumolig kakadayan Cuautla mantad soudor royalist hiza Sangod Kagabasan Mexico. Soboogian tagayo nopo pogun diti nga mamaramit iklim alasu poingompus toun, i kosudong montok pananaman tobu om tanom suai. Nakagayat do tutumombului o Morelos maya Lembah Mexico mantad tontok Aztek.
Ointutunan nogi o pogun diti miampai Chinelos, iso kawwo susumayau i kiwaa bangkad poimbida i koimbulai id karamayanl, loolobi ontok Karnival, i taandakon do piipiro komuniti id pogun diti. Ii nogi nga walai montok Monasteri id dotidong Popocatpetl, sabaagi World Heritage Site (Tapak Warisan Dunia) i nookunan.
Morfologi nopo nga iso gana komilaan boros i monoriuk kokomoi do struktur boros, bontuk boros om tinimungan boros. Struktur boros nopo nga kirati do nuludan bontuk tuni boros toi ko lambang (id bontuk surat) i milo dumadi do unit boros i haro rati. 
InfoGrafik: Dzamiri Jahaya
Agnes Gonxha Bojaxhiu toi ko' lobi ointutunan sabaagi Mother Teresa (Ibu Teresa), kopihondot do Sangti Teresa of Lisieux, sangti gugumompi montok popoinlaab do koilaan ugama.
Ontok toun 1928, minongoi i Agnes Gonxha Bojaxhiu kakap hilo id India montok mongia' id sikul konven, nga soira nokorikot isido hilo, osianan tomod yau soira kokito kinaantakan hilo tu ogumu toruol-ruol om kiwaa nogi tulun di oruhai no oingkonoi tu noindamaan louson id disan do ralan Calcutta. Mantad dii, kasaga isido do minogidu mantad konven montok monguhup tongoulun id koiyonon dii ontok toun 1948.
Kosonongon ginawo om kouyuuyuo' dau nakagayat do rahi tulun ginumuan montok manakadai om monguhup tulun di kotoguang do kobolingkaangan. Ontok toun 1950, tinimungan ko'onduan (sisterhood) pinapaharo do Ponginlaaban Ugama montok Gama Amal (Missionaries for Charity) i monguhup tulun di kiruol do kusta om nogi kinoyonon kagansapan suai id pomogunan. 
Ontok toun 1979, nakaanu i Mother Teresa do Gaa Kotoronongon Nobel (Nobel Peace Prize.) sabaagi mobi diolo i mosikin, miagal do gaa ngaawi di nokopogulu.
Baang Moyog, baang tanaru kopio id watas Penampang
Moyog nopo nga iso kokompungan id watas Penampang. Awayaan o kampung diti soira maya do wawayaan Tambunan-Penampang. 
Moyog nogi nga boogian id pilihan raya damung id Sabah, Malaysia ii oobian do Diwan Undangan Damung Sabah. Koiyonon diti noi nga dimandatkan montok popoguli songulun puru kumaa Diwan Undangan id siriba sistom undi ii nakalantoi do togumu kopio.
Muhu (ointutunan nogi sabaagi Muhumaa id suang Boros Estonia) inopo nga iso pulou id kepulauan kotonobon Estonia id Rahat Baltik. Miampai ginayo 198km2 (76watu persegi), ii nopo nga pulou kotolu bobos agayo Estonia, kalapas Saaremaa om Hiiumaa.
Miampai pulou-pulou tokoro di miinsomok miagal do Kesselaid, Viirelaid, Vilaid om Suurlaid, pulou nopo diti nga mombontuk Paroki Muhu (Estonia: Muhu vald), iso kakadayan labus kakadayan id suang Saare County. Kakadayan nopo diti nga kiwaa populasi soginumu 1,968 (gisom 2010) om kohompit kinoyonon kiginayof 206.12km2 (80watu persegi). Kopidoton nopo mogigion dau nga 8.8/km2 (23/watu persegi).
Ngaran nopo Jerman montok pulou diti nga Mohn om Moon. Moon nogi nga ngaran do pulou diti id suang boros Sweden.
Kokompungan nopo di bobos oponsol id Muhu nga Kuivastu, Liiva (haro sikul do hilo) om Koguva. Id Pdaste, kiwaa iso hotel om spa poinharo-haro i ointutunan id taang antarabansa i momuru id walai manor di tinonduli kawagu.
Nasapad do Selat Suur (Moonsund) o pulou diti mantad tana tagayo Estonia om mantad Saaremaa do Selat Vike. Piniromut ii maya feri kuma Virtsu mantad tana tagayo (mainland), om kumaa Saaremaa maya ralan jambak, Vinatamm. Ontok timpu osogit, popiromut o ralan ais do pulou diti kumaa tana tagayo.
Ontok Milatok 1227, soudor Livonian Brothers of the Sword miampai Letts, Germans of Riga om mogigion sandad Livonia (20,000 tulun i buruanon di William mantad Modena) dinumarapas do rahat poingkodou mantad tana tagayo om minanangod (menyerang) pulou Saaremaa montok mangala kubu kolimpupuson do tulun pagan Estonia. Minokiala o Estonia id Muhu doid iso kubu ourod i lohowon do Mona, id nombo kakal po poinggompi o benteng tana dau poinsomok tambak id pialatan do pulou ngaawi dii. Kaantakan nopo diti nga minomupus Sangod Salib Estonia.
Kinaantakan Pisangadan Karuse toi ko' Pisangadan id sakai Ais nopo nga ontok 16 Mansak 1270 id pialatan Grand Duchy of Lithuania om Livonian Order id Rahat Baltik poingkodou id piolitan Muhu om tana tagayo. Nakalantoi o tulun Lithuania i papatantu. Pisangadan diti, i pinungaranan tumanud kampung Karuse, nopo nga kinalaan kolimo bobos agayo montok Livonian toi ko' Teutonic Orders ontok hinotusan ko-13.
Rahat dii nokokito Pisangadan Moon Sound ontok ManomGumas 1917 id pialatan soudor rahat Rusia om Jerman.
Muhu nopo nga kinoyonon i haro koumaan podtuongisan ain koiso id Estonia  Luscher & Matiesen Muhu Winehouse.
Koubasanan
Ointutunan o Muhu tu iso po ii kiwaa tongkisus tradisioal id Estonia i milo po gunoon.Ointutunan nogi o Muhu miampai stoking rajutan tradisional dau.
Mulgikapsad (ointutunan nogi sabaagi Mulgi kapsad) nopo nga sauerkraut i tinanok miampai lunok wogok, daging (koubasanan nopo nga tonsi wogok) om barli butia. Poinsuang o nansakan diti id suang katayadan tungkus koubasanan Estonia, om iso mantad taakanon koubasanan Estonia.
Ogingo o taakanon diti id Estonia gama kopomoruhangan do barli butia. Poruhangon ii okon sabab do roso nga sabaagi laang di omura om kikhasiat montok popoingkawas nilai pangakanan om monimban kokitanan nansakan.
Mundok, ubi benggala, ubi belanda, ubi gajah, ubi jenderal, ubi perancis, ketela kayu, singkung toi ko' singkong (ngaran botani: Manihot esculenta sin. Manihot utilissima) nopo nga spesies susumuni Tropika om Subtropika mantad paganakan Euphorbiaceae i ointutunan sabaagi toud oponsol do karbohidrat om roun nopo dau nga sabaagi kinotuan. Nontodon nopo kaka do muundok nga mantad boogian tropika Amerika Selatan nga dinondo nopo nga nakasasad id kogumuan kinoyonon Tropika pointongkop pomogunan.
Mundok nopo nga toud Karbohidrat taakanon beriklim tropika kotolu bobos agayo id pomogunan kalapas do parai om luong.
Museo Rufino Tamayo nopo nga iso muzium inus kontemporari awan id Taman Chapultepec, Ciudad de Mxico. Muzium nopo diti nga papaasil kopokitanan inus kontemporari, momoguno koleksi inus moden om kontemporari, om nogi karya inus mantad koleksi di minonuridong dau ii no seniman Rufino Tamayo.
Bangunan nopo muzium diti nga winonsoi do arkitek Mexico, Teodoro Gonzlez de Len om Abraham Zabludovsky. Koduo-duo diolo nokotorimo Gaa Kabansaan Simbakuro om Inus id suang kategor "Fine Arts" ontok toun 1982 fmontok rika bontuk diolo..
Koleksi nopo muzium diti nga abaagi kumaa duo tinimungan: dana moden i kogumuan nopo nga tinimung di Olga om Rufino Tamayo, om dana kontemporari i pinoimbulai ontok toun 1990-an om pinoinlaab miampai potilombus totus mantad sakadai artis i nokoumbal popokito karya diolo id muzium diti om karya inus i naampalan.
Koleksi moden nopo nga kagayat ginawo gama katayadan artis-artis ointutunan id suang dau, kohompit no: Pablo Picasso, Joan Mir, Francis Bacon, Jean Dubuffet, Fernand Lger, Wifredo Lam, Pierre Soulages, Frank Auerbach, Alexander Calder, Eduardo Chillida, Salvador Dal, Max Ernst, Josep Guinovart, Barbara Hepworth, Hans Hartung, Willem de Kooning, Roy Lichtenstein, Ren Magritte, Manolo Millares, Robert Motherwell, Georgia OKeeffe, Arnaldo Pomodoro, Mark Rothko, Antoni Tpies, Joaqun Torres Garca, Victor Vasarely, Andy Warhol, om suusuai po.
Kiwaa nogi koleksi kontemporari do Museo Tamayo i popohompit karya-karya artis miagal do i: Francis Als, Carlos Amorales, Abraham Cruzvillegas, Haris Epaminonda, Alex Katz, Beom Kim, Jack Leirner, Liliana Porter, Pedro Reyes, Melanie Smith, Monika Sosnowska, Simon Starling, Wolfgang Tillmans, Pablo Vargas Lugo, om suusuai po.
Mustafa Ceceli (kopomoroitan id suang boros Turki:; nosusu ontok 2 Milau 1980) nopo nga songulun susuminding mantad Turki. 
Kalajaon id gana tondingon nopo nga kotimpuun maamaso pancaragam amatur id sikul tasawat. Kalapas di, suminikul isio id Fakulti Veterinar Universiti Ankara. Antakan kalas kotolu, tuminongkiad isio doid fakulti di montok maganu poniisan sumuang doid univositi di kumoduo om monilombus ponudukan disio id Jabatan Panarampasan Univositi Yeditepe.
Kalajaon id gana tondingon disio nogi nga nokotimpuun soira isio nopo nga nokoruba di Ozan Doulu om maya pogiuhupan karya montokSezen Aksu. Album koiso disio nopo nga nokosoliwan ontok toun 2009 miampai uhu id miagal kumaa ngaran dau sondiii. Mustafa Ceceli minomonsoi, mongulud toi ko' poposolimbou lobi ko duo nohopod hit id patayadan tondingon id Turki.
Isio nogi nga koumbal nakalantoi id Gaa' Tondigon soginumu do induo id kategori "Album Tosonong" om "Artis Kusai Tosonong". Suai po, anugerah diti nopo nga naanu disio antakan toun 2010 om 2014.
Potret Mustafa Kemal Atatrk
Mustafa Kemal Atatrk, ointutunan nogi sabaagi Mustafa Kemal Pasha gisom 1921, om Ghazi Mustafa Kemal mantad 1921 gisom Tilin Guasngaran do 1934 (c. 188110 Milau 1938), nopo nga songulun lugubaani (field marshal) Turki, gomponurug pogun, monuunuat, om nogi minongimpohon do Lugumu Turki (Republic of Turkey), nosiliu luguan kumoiso mantad 1923 gisom napatai isio ontok toun 1938. Minomonsoi isio do ponimbanan tagayo di minopaaliu do Turkey kumaa iso pogun di kodondo (modern), piadtiwoyo (secular) om nagamagayo (industrialized). Pomusarahan disio di pinoposotol do piadtiwoyo om ponooupogun (nationalism) nopo nga ointutunan sabaagi ponoou-Kemal (Kemalism).
Muzium BaliKokitanan id dumbanganLocation in Denpasar, Bali and IndonesiaShow map of DenpasarMuzium Bali (Bali)Show map of BaliMuzium Bali (Indonesia)Show map of IndonesiaEstablished1931LocationDenpasarCoordinates83927S 115136.7E / 8.65750S 115.218528E / -8.65750; 115.218528
Muzium Bali (ointutunan nogi sabaagi Muzium Unit Ponguridangan Teknikal Ko'obian Koubasanan Bali) nopo nga iso muzium negara i haro id Kota Denpasar, Bali. Muzium Bali nokosiliu do iso muzium poopian do tungkus tulun dounggulu-gulu om nogi etnografi. Suang muzium dii nopo nga kakamot-kakamot etnografi miagal ko' kakamot om kosuusukupan koposion, koinusan, kougamaan, boros, ponuatan, om suusuai i popokito do koposion om koburuon koubasanan Bali ontok timpu pogulu.
Nawayaan' koburuon
Ponuridangan Muzium Bali nopo nga tua' pomusarahan di Th. A. Resink. Pinosogu dau do poingkakaton iso kinoyonon panamangan om pomogompian kakamot-kakamot koubasanan id Bali. Tinorimo di W.F.J. Kroon o sogu dii om kalapas dii minomonsoi do muzium etnografi ontok toun 1910. Kroon nopo nga Mongunguhup Residen Kabaatan Bali. Timpu dau sabaagi mongunguhup residen dau nopo nga mantad toun 1909 gisom 1913 miampai wilayah gama' nopo nga id Denpasar. Suai ko' ii, Kroon nogi nga songulun arkitek.
Nokoindalan o tua' pomusarahan dau soira nokoingkakat iso gedung i roitan do Gedung Arca ontok toun 1910. Arkitek i minomonsoi gedung dii nopo nga i Gusti Gede Ketut Kandel mantad banjar Abasan om i Gusti Ketut Rai mantad banjar Belong miampai songulun arkitek Jerman, i Curt Grundler. Sokodung kousinan om nogi kakamot nopo nga mantad raja-raja, Buleleng, Tabanan, Badung, om Karangasem.
Tua' pomusarahan di W.F. Sttuterhim, luguan jabatan kakamot antik nopo nga popotilombus goos montok momogonop muzium dii miampai do tungkus etnografi ontok toun 1930. Montok papalahas do ponguludan muzium dii, winonsoi o iso yayasan miampai luguan dau nopo nga i H.R. Ha'ak, monunuat G.J Grader, bendahara G.M. Hendrikss, om nogi surupu di suai; R. Goris, Gusti Ngurah Alit (raja Badung), Gusti Bagus Negara, om i Walter Spies.
Ontok 8 Momuhau 1932, tinimpuun do noukab o Muzium Bali montok tulun ginumuan. Ontok tadau dii, nookunan nogi o kukumaraja' do yayasan muzium dii. Noukab o Gedung Tabanan, Gedung Karangasem om nogi Gedung Buleleng montok kopokitanan pointatap miampai tinimungan kakamot-kakamot pranawayaan', nawayaan', etnografi kaampai no inus kokitanan.
Sinowoli do kolunduan' tampatan Wilayah Bali o muzium diti tu kakal po id taang kotimpuunon om nokotoguang nogi pisangadan miampai Piisaan Kibosikol Interskolastik Kabansaan (NICA) om Jepun, om ontok 5 Milatok 1965 natahak o muzium dii kumaa pomorinta' longkod id siriba do Jabatan Ponudukan om Koubasanan, om nokosiliu muzium umum wilayah miampai ngaran Muzium Pogun Wilayah Bali. Mantad toun 1969 mongintong kopio o kolunduan' longkod do muzium pogun wilayah, kaampai no Muzium Bali. Id suang Projek Koburuon Limo Toun (PELITA), pinalaab o Muzium Bali do kinoyonon om bongunan dau kumaa id kabaatan i oguno sabaagi longkod pambasaan, auditorium, makmal pomogompian, bongunan ponimungan, kopokitanan daamot om upis gisom do linaab muzium dii dinondo nopo nga 600 m miampai 9 bongunan.
Bongunan
Winonsoi o tolig labus, natad om nogi lambangan tumanud woyo tioyon (palace) toi ko' domboyoon (royal) i koubasan id Denpasar. Haro apat astaka id kompleks muzium. Astaka diti nopo nga mobi do mogisuusuai watas id Bali.
Id ponong koibutan nopo nga haro Pavilion Tabanan. Koleksi di pinokito nopo nga kakamot sayau miagal ko' rasuk sayau, oinsanan kawo topeng, sayau topeng, wayang kulit, keris montok sayau Calonarang, om piipiro patung gulu-gulu. Koleksi suai do UPTD Muzium Bali nopo nga kaampai no biologi, etnografi, arkeologi, nawayaan', numismatik, filologi, seramik, om seni halus.
Id tanga'-tanga' kompleks diti nopo nga haro Pavilion Buleleng. Bongunan diti nopo nga haro woyo poimbida' do Pura id koibutan Bali. Pavilion diti kiharo tinimungan basaan Bali kaampai no kipas tradisional Bali.
Pavilion tohuri no, Pavilion Badung nopo nga poinladsong id totobon sumuang osomok do bale kulkul di akawas (kakamot tradisional montok monimung do mogigion) om nogi mogisuusuai tinimungan pranawayaan' di suai. Id suang pavilion diti, okito o kakamot i gunoon do tulun solinaid timpu mongindupot om momutanom, timpu pananaman, om timpu logam. Muzium Bali diti nopo nga kinoyonon di osonong montok minsingilo lobi ogumu kokomoi Bali.
Muzium Bali nopo nga poinladsong id kinoyonon strategik id longkod kota Denpasar id ralan Mayor Wisnu. Id boogian kabaatan muzium dii haro Pura Jagatnatha, om gana Puputan Badung om nogi Patung Apat Turos (Patung Catur Muka) nopo nga id dumbangan do Muzium Bali. Nung momoguno padsakayan di kimotor, timpu kumaa id Muzium Bali mantad Tutubpoon Kapal Tulud Ngurah Rai nopo nga pokiikiro 45 minit, 13 km kapamanahan.
Gandang ka'adaton Timpu Luyang
Tandus Timpu Luyang
Kopoilaan mionit
Oukab o muzium diti ontok tadau Tontolu gisom tadau Tiwang ontok bobog 08.00 - 15.00 WITA. Alamat muzium diti nopo nga id Jl. Mayor Wisnu, Kelurahan Br. Abasan, Kecamatan Denpasar Kosilahon, Denpasar.
Museum Blanco Renaissance nopo nga' iso muzium id Ubud, provinsi Bali, indonesia. Kinoingkakaton do muzium diti nopo nga' gama do kosionuan di Antonio Blanco, songulun polukis montok popoingkakat iso muzium, om nokoimbulai miampai pinungaranan do The Blanco Renaissance Museum.
Nawayaan
Mantad di umul 5 toun, pinopokito o i Antonio Blanco do rahi dau kumaa koinusan boros om nogi sastara. Kaanu nogi isio moboros momoguno 5 boros: Indonesia, Perancis, Sepanyol, Tagalog, om boros watas Bali om nogi sabaagi songulun momolukis do bontuk tinan tondu. Maamaso minsingilo kokomoi pomolukisan, minaganu iso do koutuson montok mion id bali di toun 1952.
Kosionuan disio montok papaharo iso muzium osomok o ogonop soira nonuan di Raja Ubud i Blanco do iso tana id Campuan, Ubud montok pamansayan do walai om nogi studio montok pomolukisan. Sundung pia nokoingkakat no di toun 1998, pongukaban muzium miampai rasmi nopo nga' nokoindalan di 15 Manom 2001, maamaso tadau kinouliton kinosusuon disio.
Bangunan om koleksi
Museum Blanco nopo nga iso kompleks i popotounda do koumatan montok ralan koinusan. Tutumombului kaanu mogintong do studio, galeri, kadai tutungkap, longkod pambasaan, kafe, amfiteater, om kuil paganakan di Blanco. Ukaban o Muzium Blanco Renaissance monikid tadau mantad pukul 9 kosuabon gisom 5 sosodopon. 
Studio nopo nga' iso liwang karajaan di Antonio Blanco montok momonsoi lukisan, om baino nopo nosiliu do liwang karajaon di tanak disio, Mario Blanco. Kiwaa piipiro litograf om buuk kokomoi Don Antonio Blanco montok pojualon id studio. Karya koinusan di Mario nopo nga montok pojualon om karya-karya sandad di Don Antonio Blanco nosiliu sabaagi soboogian do koleksi kakal muzium. 
Koimoton
Longkod pambasaan
Tutumombului nogi nga' alapon montok mingintong miampai poinggonop do koinusan dii miampai tumombului id longkod pambasaan hinonggo soboogian tagayo do koleksi buuk nopo nga' kokomoi koinusan om nogi koubasanan. piipiro buuk id koleksid diti kokomoi do pamagayatan kumaa inus Don Antonio Blanco om Mario Blanco. Longkod pambasaan diti nogi nga mogiolon-olon do buuk miampai mogikaakawo muzium pointongkop do pomogunan.
Muzium Komuniti Pogunon nopo nga muzeum i poinladsong id Kampung Pogunon. Kampung diti nopo nga poinladsong id watas Penampang id Sabah, Malaysia.
Maamaso pamansayan do iso bongunan tadika kampung id Pogunan di toun 2000, piipiro artifak laid i kohompit do tolu kakanan koinsanan, apat kakanan kapingan piring obulou om opurak kohompit no do mangkuk. Toinsanan do kakamot diti nopo nga norubaan miampai au tinomod. Id suang do tolu kakanan dii nopo nga haro rata tulun miampai seramik di nokito id tapak di nopo nga mantad China om winonsoi id piolitan do hinotusan ko-16 gisom ko-19. Hopod om tolu kakanan laid nogi nga nukad mantad tana pamalabangan laid id dumbangan do Ponimungan (gorija) Tokoro St Joseph id kampung dii. Iso kakanan di nababak nopo nga kisuang do tulang tulun om mogikaakawo artifak miagal do taparak pirok mantad toun 1885, golong om pongogos tawak i winonsoi mantad taparak pirok nogi nga nokito id suang do kakanan di, nga nababak gama do jengkaut maamaso nokito. Kinoyonon miampai pananda' watu (megalith) nopo nga poinladsong id tapak dumbangan muzium di wagu nogi pinohimagon di toun 2004.
Tolu kakanan tagayo miampai tulang tulun di noolu nopo nga pinosolimbou kumaa tutumombului id suang do muzium. Piipiro kakanan suai di norubaan id Pogunon nopo nga pinoopi do Muzium Sabah gama do rontob ginayo id muzium komuniti diti.
Ponginlumis id wayaan sumuang do muzium.
Id suang do muzium.
Rangka tulun di noolu om nokito id suang do kakanan. 
Watu megalith id dumbangan do muzium.
Muzium Koubasanan Al Qarara nopo nga poinladsong id al-Qarara, miinsomok do Khan Yunis, id Semenanjung Gaza. Pinohimagon di toun 2016, popokito o muzium diti do arkeologi om nawayaan kinoyonon dii, i tinimung do pongimpohon om puru komuniti songkinoyonon. Norumbak iti do susumaap Israel maamaso di Gumas 2023. 
Tinimpuunan o muzium diti di 2016 id Al Qarara, iso kampung miinsomok do Khan Yunis id kabaatan do Semenanjung Gaza, maya do onom tulun, kohompit no luguan muzium, i Mohamed Abu Lahia om sawo disio, i Najla Abu Lahia. Nokotimpuun do kirahi i Mohamed do arkeologi songkinoyonon mantad di tokoro po, o i Najla nopo nga mininsingilo do arkeologi om inus id Universiti Gaza.
Komontirian Kotombuluyan om Antikuiti Palestin nopo nga minanahak do lisin poinsoosondii kumaa muzium diti, i popoopi do bagas silo bijirin. Iti nopo nga muzium koduo, om muzium poinsoosondii kumoiso, i winonsoi id kinoyonon diti. Winonsoi o muzium diti montok manahak toilaan kumaa tulun ginumuan kokomoi do koubasanan Palestin, montok popogirot do roso identiti diolo.
Muzium diti nopo nga kisuang lobi ko' 3500 kakamot arkeologi, nawayaan om numismatik mantad wilayah Gaza. Kakamot-kakamot miampai tadauwulan mantad po 4000 SM gisom baino, kogumuan no notimung toi ko' tinahak do tulun songkinoyonon. Kakamot tapangkal kohompit no mozek Byzantine, gayang mantad do timpu Tentera Salib, thobes, om kakamot ponginlumis i papakayon do koonduan pogulu do Nakba. Kohompit nogi o kakamot susumangod mantad do Mandat British id Palestin. Antakan di toun 2021, muzium diti nopo nga minamaramai do Tadau Kabansaan Tinungkusan Palestin.
Muzium om notimung-timung id suang nopo nga rinumbak do susumaap Israel maya di Gumas 2023 maya do sangod mantad tawan id labus do Muzium. Struktur, bagas kopokitanan om naanu-anu suai id muzium nopo nga norumbak. Kotinanan Muzium Arab (ICOM-Arab) nopo nga pinoppoilo do norumbak miampai poimponu o muzium diti kalapas do pinoposoliwan o Israel do tisunud montok popoundaliu naanu-anu diti id kabaatan do Gaza.
Muzium Le Mayeur nopo nga iso ko' mantad muzium i haro id Sanur, Provinsi Bali, Indonesia. Popokito o Muzium Le Mayeur do mogisuusuai karya inus loolobi no linukisan-linukisan totus karya seniman: Adrien Jean Le Mayeur de Merpres toi ko' lobi ointutunan sabaagi Le Mayeur. Id Muzium Le Mayeur, poingopi o pikiikiro 88 linukisan, i nabagi do piipiro kawo linukisan i kosudong miampai media di noguno miagal ko' media kanvas 28 linukisan, papan okodou 25 linukisan, bagor 22 linukisan om haro nogi media papan lapau om nogi karatas i mananda' do timpu dii nopo nga apagon maganu media momolukis ii nopo nga ontok minogigion o Jepun id Indonesia.
Nawayaan' Kinoingkakatan
Ngaran Muzium Le Mayeur nopo nga naanu mantad i pinopoingkakat muzium diti i Andrien Jean Le Mayeur De Merpres, songulun momomolukis mantad Belgium i nosusu ontok 9 Mansak 1880 id Ixelles, Brussel. Ontok toun 1956, nokorikot o Panalad Ponudukan, Pongiaan om Koubasanan i Gundohing Bahder Djohan minongoi tombului id walai di Le Mayeur, Noimayaan isio do koleksi om totus linukisan di Le Mayeur, minokianu di isio do posilihon walai dii sabaagi muzium. Notorimo di Le Mayeur miampai osonong o tua' pomusarahan dii hinonggo minimparagat isio momoruhang om popoingkawas mutu linukisan dau.
Koleksi Muzium Le Mayeur
Pinokito o koleksi id Muzium Le Mayeur id suang piipiro liwang kopokitanan, miagal di sumusuhut:
Liwang Kopokitanan I i popokito 9 linukisan bagor om 3 linukisan kanvas.
Liwang Kopokitanan II i popokito 3 linukisan bagor, 8 linukisan kanvas, 13 linukisan papan okodou, 1 linukisan karatas om 2 linukisan papan lapau.
Liwang Kopokitanan III i popokito 10 linukisan kanvas, 7 linukisan papan okodou om 3 linukisan karatas.
Liwang Kopokitanan IV i kisuang do 6 linukisan kanvas, 4 linukisan papan okodou, 4 linukisan papan lapau om 3 linukisan karatas.
Tikit om Bobog Kotumbuluyan
Sumusuhut nopo nga gatang tikit om bobog kotombuluyan do Muzium Le Mayeur:
Tikit tutumombului domestik: Rp. 5.000 (tanak) om Rp.10.000 (nosukod) - Rp. 3.000 (mokiikinobos) om Rp. 2.000 (tangaanak sikul)
Oukab o Muzium Le Mayeur tikid tadau kotimpuun bobog 08.00 gisom 15.30 WITA, suai ko' Kurudu, bobog 08.30 gisom 12.30 WITA, om amu oukab ontok tadau koundarangan di rasmi.
Muzium Pogun nopo nga muzium umum id Kuala Lumpur, Malaysia montok do koinusan Malaysia, koubasanan, om nawayaan. Poinladsong id Ralan Damansara miinsomok do Taman Tasik Perdana, katalib do Stesyen KL Sentral. Labus do bongunan nopo nga kiroromu Tabai tradisional om nokoburu. Nokohimagon iti di 31 Magus 1963, om kifungsi sabaagi repositori tinungkusan koubasanan om nawayaan Malaysia.
Muzium Pogun nopo iso struktur tolu simbou, 109.7 meter (359 kaki 11 in) ninaru om 15.1 meter (49 kaki 6 in) linaab, 37.6 meter (123 kaki 4 in) kinawas mantad titik taatanga. Muzium diti nopo nga popoion do apat galeri toponsol montok etnologi om nawayaan sandad (sidwatu). Kopokitanan nopo nga miagal do tableaux mingkakat obibas i popokito do ababayan koubasanan miagal do pisasawaan, karamayan om tongorasuk; kumaa sanjata koubasanan, tuunion, inus om tinunturu, om winoun posorili.
Muzium Selangor nopo nga muzium pogun de facto pogulu do nakagabas o pogun. Nokohimagon o Muzium Selangor di 1887 sabaagi ababayan amatur do kukumalaja don ginumuan kolonial. Nanu iti do karajaan koloniol gama do poninanan Pogun-Pogun Tabai Poinsompuu di toun 1896, di toun 1904 nopo nga piniamung o togori miampai Muzium Perak id Taiping sabaagi Muzium Pogun-Pogun Tabai Poinsompuu id siriba pomorintaan di Leonard Wray Jr. Iso bongunan muzium i winonsoi miampai poimbida, i numaan reka'o do arkitek bobos otutunan, i Arthur Benison Hubback, nukaban di toun 1907.
Muzium Selangor Laid
Koleksi Muzium Selangor nopo nga nokoinggumu kopio id siriba do kurator (monguungulud), potilombus nopo nga pongarah, i Herbert Christopher Robinson. Surupu bobos otutunan suai id Muzium Selangor nopo nga kohompit no i Cecil Boden Kloss om Eibert Carl Henry Seimund. Muzium diti nogi nga minambayar do huhumombo om moninimung mantad Sarawak, kohompit no i Charles Ulok.
Kogumuan gama zoologi montok moninimung do kakamot posuangon id muzium nopo nga poinlongkod id konuluhan ponong pogun tanga' gasait, Nuluhon Fraser, Genting Highlands, Cameron Highlands, minongukab do impohon montok popokito longkod kotombuluyan nuluhon id Malaysia antakan timpu baino. Pinapaharo o muzium diti do ekspedisi tagayo kumaa id Nulu Tahan di toun 1905. Tinumimung nogi yolo id Kabaatan Thailand om Indonesia. Ekspedisi om koleksi diti nopo nga sinuat id suang do Journal of the Federated Malay States Museums. Spesimen di notimung miampai rutin nopo nga pinoundalio kumaa Muzium British (Nawayaan Winoun), haro nogi i pinaatod kumaa Muzium Liverpool di toun 1914, om koleksi vertebrata nopo nga pinoundaliu ngawi mantad Muzium Selangor kumaa Muzium Raffles Singapura di toun 1926.
Maroon-breasted Philentoma with old Selangor Museum label.
Malayan Whistling-thrush with old Selangor Museum label.
Grey Nightjar with old Selangor Museum label.
Maamaso 10 Gomot 1945, id kolimpupuson do Pisangadan Pogun II, boogian wanan do musium nopo nga noontok do bom o norumbak gama do pengebom US B-29, mantad do Allied Forces. Koleksi muzium di noolu nopo nga pinoundaliu id Muzium Perak id Taiping.
Kalapas Pisangadan Pogun II, boogian wanan do Muzium Selangor nopo nga kakal gunoon montok liwang nawayaan. Maamaso kagabasan do Porsokutuan Tana' Tabai, Luguan Panalad Tunku Abdul Rahman nopo nga pinoposoliwan do tua pomusarahan montok momonsoi iso muzium montok poopian do khazanah nawayaan om koubasanan pogun. Struktur muzium di nokodori nopo nga hinumput miampai poimponu montok manahak liwang kumaa pamansayan do muzium wagu. Muzium Pogun di wagu nopo nga nokohimagon id bagas kinoyonon do Muzium Selangor.
Reka bontuk om kapamansayan
Avalokitesvarai i nokito id Bidor, hinotusan ko-8 gisom ko-9 CE
Kopokitanan id liwang dewan
Pamansayan montok Muzium Pogun di wagu nopo nga nokotimpuun di toun 1959 om nopongo di toun 1963. Nokohimagon di Tuanku Syed Putra Ibni al-Marhum Syed Hassan Jamalullail, Yang di-Pertuan Agong kotolu, o muzium diti di 31 Magus 1963.
Reka bontuk muzium diti nopo nga naanu di arkitek Ho Kok Hoe, nakaanu do inspirasi mantad inus kapamansayan tioyon (palace) domboyoon (royal) Tabai om inus kapamansayan vernakular Tabai tradisional. Reka bontuk dii nopo nga kohompit no poruntukan montok liwang koposolimbahan om ababayan. Totobon sumuang nopo nga popokito do mural mozek tagayo i popokito do boogian taatanga do bangunan i numaan inlumisai momoguno jubin poimbida, tutungkap tinahak do kolunduan Pakistan. Pinopouhan nogi o UNESCO do pirundingan do tangaabaal muzium mantad mogikaakawo muzium sompomogunan.
Antakan di 4 Ngiop 1996, bangunan diti nopo nga pinosuang id Akta Antikuiti 169/1976 sabaagi monumen purba om kinoyonon kinawayaan.
Sukarelawan Muzium Malaysia (MVM)
Miampai sokodung mantad Jabatan Muzium Pogun, tulun di orohian do koubasanan om nawayaan i poingion id Kuala Lumpur miampai ginumu di agayo nopo nga minombontuk fo tinimungan manananud do tutumombului muzium miampai sukarela di toun 2007 montok monguhup do kinorikatan tutumombului sompomogunan di mingkawas. Id nonggo-nonggo timbu, lobi kuang 20 gisom 100 sukarelawan mantad mogikaakawo pogun pinopotounda do kotombuluyan id suang do boros Inggiris, Korea, Jepun om Perancis. Tinimungan diti nopo nga pinohimagon montok tutumombului id pogun Malaysia, om kumalaja lobi-lobi po antakan tadau minggu.
MVM nogi nga mompromosi do koubasanan tinungkusan om nawayaan Malaysia id sikul om papaanjul do kotombuluyan montok surupu kumaa kinoyonon id posorili do Kuala Lumpur om Malaysi. Poomitanan nopo nga tumombului id Kuala Kangsar om Georgetown, Santuari Gajah Kuala Gandah, Domboyoon (royal) Selangor id Setapak om mamaramai Tadau Moyang id kampung Hma' Meri Orang Asli id Pulou Carey. Tinimungan diti nogi nga papaanjul do caramah om kalas kokomoi koubasanan tinungkusan om nawayaan pogun.
Di 2009, pinapaanjul o MVM do koposolimbahan "Jom Main" miampai posokodungan do Muzium Pogun, i minogintong kawagu do pomoinan koubasanan di koumbal pomoinon do tangaanak id pogun Malaysia.
Koimoton
Kopokitanan om koposolimbahan id muzium diti nopo nga poinlongkod kumaa nawayaan, koubasanan om tradisi songkinoyonon, inus om tinunturu, aktiviti kobodian, flora om fauna songkinoyonon, sanjata om tusin.
Muzium diti nopo nga papaladsong do mogikaakawo galeri, miampai tima poinsondii. Simbou siriba nopo nga popokito do nawayaan sidtana' om sandad gasait Tana' Tabai i tumimpuun do Timpu Batu, Timpu Gangsa om Timpu Besi, kolunduan Hindu-Buddha gisom kesultanan Silam Melaka. Damung-damung Tabai Hindu-Buddha nokodori miagal do Gangga Negara, Srivijaya om Majapahit nopo nga sinuku. Piipiro koleksi di haro nopo nga miagal do patung watu makara, gangsa Avalokiteshvara id Bidor, model candi Lembah Bujang id Kedah, om nogi popokito do niadaan timpu pogulu miagal do Borobudur Jawa om kapal Majapahit. Kopokitanan nopo nga tumilombus kumaa Kesultanan Silam Melaka om mogikaakawo pogun id Malaysia. Kopokitanan dii nopo nga popokito do kapansalan kesultanan Melaka montok identiti kabansaan Malaysia. Simbou koduo nopo nga montok nawayaan kolonial i minogoit do Kagabasan. Kiwaa kodolinan montok ponompon tulu domboyoon (royal) raja-raja Tabai.
Korita koubasanan
Toinsanan galeri nopo nga kohompit no do Koimoton Sipoot Kabansaan om Koimoton Nawayaan Posorili.
Id posorili do bongunan muzium, kiwaa piipiro kopokitanan do padsakayan labus id Malaysia, di pogulu po om timpu baino. Pameran Korita Lembu Melaka nopo nga kaagal-agal do korita kuda pogulu id Amerika. Kapansalan i au milo soguluanan nopo nga Lokomotif Stim i winonsoi di Kitson & Co, England, i gunoon di toun 1921 gisom notingkod di toun 1969. Kohompit iri do 1.5 riong watu rel; Korek Timah i kopiagal do kilang poinhampung, id tasik sandad toi ko' winonsoi. Pinokito nogi o padsakayan komotor, miagal do padsakayan sivik antik om padsakayan sondii, kohompit no do Proton Saga 1.3 liter di bobos tosopung, korita kabansaan kumoiso i pinosoliwan di 9 Mahas 1985. Suai ko' iri, haro nogi duo monumen id kinoyononon dii: patung gangsa Raja Edward VII, om patung Sir Frank Swettenham.
Muzium Pogun nogi nga pinapaharo do kopokitanan kitema koubasanan i popokito do aspek koposion om koubasanan pomogunan di pointantu. 
Dewan Longkod
Ponginlumis montok silu do Dewan Longkod nopo nga jubin mozek miampai reka bontuk geometri obulou mantad Pakistan, miampai panel ukiran di apangkal id siling do dewan. Dewan Longkod nopo nga popoopi do kopokitanan toruhai, om kopokitanan kitema om poimbida i pohoroon id dewan diti miampai pialatan timpu montok mompromosi do kopurimanan kokomoi kopogikaakawaan koubasanan om tinungkusan do pogun. Koposolimbahan labus pogun nogi nga pohoroon do monoroinsan.
Koposolimbahan di nakatalib nopo nga kohompit no do The Islamic Civilization, Our King, The World of Flowers,Durian King of Fruits, Topeng dari Sarawak, 'World Currency, Islamic Frontiers of China, American Frontiers, om Seni Bina Agama dari Belanda. 
Muzium diti nopo nga manahak panatalan di agaras kopio kumaa Alam Tabai, om soboogian tagayo nopo nga montok kopohimaganan do Koisaan Kabansaan Tabai Miiso (Pertubuhan Kebangsaan Tabai Bersatu), iso simpung Barisan Nasional. Kiwaa okuri kokomoi kohompitan do Koisaan Sina Malaya (Persatuan Cina Malaya) om Kongres India Malaya, hinonggo tolu simpung misokodung montok mamagampot do Kagabasan Tana' Tabai di 31 Magus 1957. 
Tioyon (palace) Satu
Tioyon (palace) Satu
Iso kawagu pamagayat do muzium diti nopo nga tioyon (palace) kayu Terengganu di nokodori, miampai ginayo sandad i otutunan sabaagi Tioyon (palace) Satu. Winonsoi iti di Sultan Zainal Abidin III, Sultan Terengganu di toun 1884 id natad do Kota Tioyon (palace) Maziah, Kuala Terengganu. Bongunan diti nopo nga inus winonsoi tradisional Tabai Terengganu, id suang do bontuk di lohowon sabaagi "Rumah Tiang Dua Belas". Kayu i ginuno nopo nga cengal. Tioyon (palace) Satu diti nopo nga winonsoi id natad do Muzium Pogun di Ngiop April 1974.
Tioyon (palace) di noinsanangan kawagu nopo nga walai kayu i winonsoi montok kinoyonon tropika, miampai torigi di kaanu papawaya do tongus miampai obibas id siriba do bongunan om taap rahami i otidong montok poposogit do boogian suang. Kiwaa pinatu kayu di apangkal id boogian totobon om liligaon.
Id sampaping do Tioyon (palace) Satu nopo nga haro duo kelirieng toi ko' torigi lobong. Kelieng nopo nga winonsoi mantad guas kayu tokodou di agayo, nopotuan mantad sawat kumaa siriba. Relung id tisan nopo nga liwang montok rata susuhuon om tutumanud, om kiluang id boogian sawat montok popoili do balang di kisuang do tulang montok momuruan.
Muzium Pogun nopo nga poinladsong id dolikud, om pinopoolos do ngaran dau kumaa KG15 doyod MRT Muzium Pogun id siriba do tana. Stesen (okon ko' muzium) pinooputkumaa KA01KS01KJ15KE1KT1MR1 KL Sentral maya ralan mamanau soninaru 200 meter (660 kaki). Akses mantad muzium kumaa wayaan mamanau kumaa KL Sentral nopo nga nuru kawaya do kinoyonon kitiket id doyod MRT Muzium Pogun om pomolian tiket koritapui.
Muzium Polis Domboyoon (royal) Malaysia nopo nga muzium di popokito do nawayaan Polis Domboyoon (royal) Malaysia, poinladsong id Kuala Lumpur, Malaysia. Muzium diti nopo nga kohompit no popokito do nawayaan Polis Domboyoon (royal) Malaysia id kotimpuunon po, id siriba do pomorintaan do kolonial British mantad di toun 1970-an. Ukaban iti monikid tadau, suai ko' tadau Tontolu, mantad bobog 10.00 kosuabon gisom bobog 6.00 sosodopon, om au minog do mambayar soira sumuang.
Nawayaan kapamansayan
Muzium Polis Domboyoon (royal) Malaysia i pointopot kopio nopo nga mantad kayu om winonsoi di 1958 id siriba do pongintangan do Longkod Pinludaan Pulis (PULAPOL), i Superintendent P.B. Gerry Waller. Koleksi di bobos pogulu posolimbahon nopo nga kakamot pangajalan mantad Longkod Pinludaan Pulis. Nokohimagon o Muzium Polis Domboyoon (royal) Malaysia di 9 Milatok 1961 di Seri Paduka Baginda Yang di-Pertuan Agong Ko-3 Tuanku Syed Putra.
Montok poporumpos do ginumu artifak di minggumu, pinoposogu i Luguan Pulis Pogun, i Tan Sri Mohammed Hanif Omar, montok popoundaliu muzium dii kumaa kinoyonon wagu id Kuala Lumpur antakan di 16 Gumas 1983. Pamansayan kawagu kinoyonon dii nopo nga nokotimpuun di 18 Mansak 1993 om nopongo kalapas apat toun, miampai kos soginumu 4.9 riong ringgit montok reka bontuk suang. Monguunguhup Luguan Panalad maamaso dii, i Dato' Seri Abdullah Ahmad Badawi pinopohimagon do pongukaban tagayo do kinoyonon muzium wagu di Mada 1998.
Kopokitanan
Muzium Polis Domboyoon (royal) Malaysia nopo nga abaagi kumaa tolu galeri kipimato.
Koimoton A
Koimoton diti nopo nga popotolinahas poingkuro o kopulisan do koumbal gunoon maamaso timpu Kesultanan Tabai tosopung, poomitanan nopo nga Temenggung i popoindalan do tonggungan sabaagi luguan pulis om ponguasa panjara. 
Soira maya ko id replikas ralan laid Melaka, kopinsingilo ko kokomoi do kopulisan maamaso timpu panaladan Portugis om Belanda, pogulu nokorikot o timpu British i nontodon do Muzium Domboyoon (royal) Polis Malaysia timpu baino. 
Koimoton B
Koimoton diti nopo nga manahak kopoilaan di lobi aralom kokomoi poingkuro o pulis maamaso Tana' Tabai om Damung-Damung Selat (Pulou Pinang, Melaka, Singapura), Damung-Damung Tabai Bersekutu (Selangor, Perak, Pahang, Damung Sembilan), Damung-Damung Tabai Tidak Bersekutu (Kedah, Perlis, Kelantan, Terengganu), Sabah om Sarawak.
Koimoton C
Koimoton diti nopo nga papahangkum do koligaganan Malaya om popotolinahas do rundun sumaap do CT om kalantayon do rapang Poimbida pulis, lobi-lobi po id suang do monguhup mangala do panakasangod. 
Padsakayan
Muzium diti nopo nga milo rikoton maya mamanau kumaa ponong kotonobon doyod koritapui Kuala Lumpur.
Intangai nogi
Katayadan do muzium id Malaysia
Muzium Sabah nopo nga iso muzium id pogun Sabah, Malaysia. Poinsumpak o muzium diti id Nuluhon Tioyon (palace) Lama id Kota Kinabalu soginayo do 17 hektar. Haro o taman etnobotani, zoo om iso kampung tinungkusan id suang kinoyonon diti. Bongunan utama nopo nga kiwaa do galeri inus. Haro nogi galeri suai i pinayanan do tamadun Silam, arkeologi om nawayaan. Pinoimagon o muzium diti montok monimung, manamong om mononduli dokumen etnografi, arkeologi, nawayaan, numismatik, inus-nawayaan, botani, tinimungan zoologi om mineralogi mantad pointongkop pogun, om popoindalan ponoriukan kokomoi kapansalan mongilo nawayaan pogun diti, koubasanan, om nawayaan sosial.
Muzium Pogun Sarawak nopo nga muzium bobos otuo id Borneo. Tinoodo ii ontok toun 1888 om noukaban ontok 1891 id iso bangunan i wononsoi poimbida id Kuching, Sarawak.
Bangunan laid do Muzium Sarawak nopo nga pinagayo miagal do bontuk mantad ontok toun 1911. 
Walai Tanaru do Muzium Sarawak
Ngaran dii nopo nga naanu mihondot do ngaran Pordana Panalad Malaysia ii kumoduo. Ii nopo nga bangunan kiwaa duo taang om digulu nopo dii nga noguno sabaagi do Diwan Perhimpunan Porundangan mantad di toun 1973 gisom do 1975. Ontok 1982, nosiliu iri sabaagi do galeri pameran om noukab do rasmi ontok toun 1983.
Muzium Timpu Ireland toi ko' lobi ointutunan id boros Inggiris do Irish Museum of Time nopo nga iso muzium horologi id Waterford, Republik Ireland. Iti nopo nga poingiliu id Waterford Viking Triangle, iso koiyonon miampai mogikaakawo koiyonon kinawayaan om muzium. Noukab iti ontok do 14 Mahas 2021. Kiwaa kiikiiro 600 bobog longon do hiti. Ii nopo nga somboogian mantad do Waterford Treasures, miampai do limo muzium do suai.
Colman Curran om sinawaan dau i Elizabeth Clooney nopo nga minonderma koleksi bobog diolo ii kigatang do lobi 600,000 euro, kumaa do Republik Ireland, om ruminuba ii Curran di Eamonn McEneaney, pangarah doWaterford Treasures, ontok 2015. Minogihum yolo do koiyonon di kosudong montok popoiliu do koleksi solinaid do duo toun, om nokoihum iso ponimungan Methodist id Greyfriars Street id Viking Triangle. Ontok 2018, songulun po kawagu puru horologi i David Boles nogi nga minonderma do koleksi dau id projek diti. Gama do pandemik COVID-19, minaganu iti do timpu lobi laid montok monginsonong do bangunan om nakalaid o pongukaban rasmi do muzium.
Ontok 14 Mahas 2021, Muzium Timpu Ireland nopo nga noukaban maya rasmi om panalad tinungkusan i Malcolm Noonan nopo nga tuminindapou id abaabayan kopoimaganan dii.
Ontok 22 Momuhau 2022, ontok solstis timpu tosogit, bobog kitalad tagayo, "Tempus Fugit", nopo nga pinalabus id labus muzium. Bobog dii nopo nga nodesain do artis Eithne Ring om Liam Lavery mantad Cork, om kiwaa duo talad i nosiliu mantad turu dail keluli id potitikid sampaping miampai linaab kiikiro onom meter.
Ontok Gomot 2024, duo kukumalaja muzium nopo nga pinoposelaras rotusan bobog id suang kopokitanan montok kopotoundaan monoguang timpu mongikit do tadau ontok timpu talasu.
Ontok Mahas 2024, palan koburuon nopo nga pinintalang om galeri wagu nopo nga ukabon kiikiro gulu timpu talasu ontok toun 2025.
Kopokitanan
Ground floor do muzium
Muzium diti nopo nga kiwaa koleksi do duo puru horologi laid id Ireland, David Boles om Colman Curran. Kiwaa kiikiro 600 bobog longon om popokito piipiro bobog om bobog longon id duo taang ii popointutun do mogikaakawo bobog Ireland om nogi bobog mantad sompomogunan kohompit no do Mirika Sompuu, United Kingdom, Austria, Switzerland, Perancis, Jepun, om Rusia. Bobog bobos otuo' mantad koleksi dii nopo nga ontok do toun 1551. Kiwaa nogi bobog di William Clement 1663, bobog longon do otuo' kopio id pomogunan ii kakal po poimpasi miampai di pelarian sauh.
Bangunan ii dinondo nopo nga koiyonon muzium dii nopo nga ponimungan Neo-gothic ii numaan do inwoguai om winonsoi ontok toun 1880-an. Kogumuan bobog laid ii pinokito nopo nga miampai do kapingan perabot mantad id timpu di miagal.
Ponorimoon
Muzium Timpu Ireland nopo nga iso-iso muzium horologi id Ireland, miampai koleksi bobog longon Ireland di tosonong id pomogunan. ii nopo nga muzium horologi kabansaan Ireland. Mantad di noukab ii, nosiliu iti iso koiyonon totombuluyon di nointutunan. Ontok toun 2024, maimpai no do Tioyon (palace) Bishop di misomok, noiktiraf iti do Tripadvisor's Travellers Choice Awards. "Interesting Horological Restroom", toi ko' kopokitanan id suang do pagawasan
The Waterford Treasures
Miampai no ngaawi do Menara Reginald, Muzium Tontok Pintangaan, Tioyon (palace) Bishop, Muzium Perak Ireland om Muzium Mosik Ireland nopo nga komponen Waterford Treasures. The Waterford Treasures nopo nga pinapalabus do tikit Freedom of Waterford, ii popomilo do tutumombului sumuang id Muzium Timpu Ireland, Muzium Tontok Pintangaan, Tioyon (palace) Bishop om Muzium Perak Ireland om mampayat nogi id Epic Walking Tour, maya do mamanau gakod om tumurug do Viking Triangle.
Murut Tagal poingiyo id Tinom, Sabah.
Myanmar
Republic of the Union of Myanmar  (Burmese)Pyiduzu Thammda Myma Ningandaw
Flag
State Seal
Anthem:Kaba Ma Kyei"Till the End of the World" Show globeShow map of ASEANLocation ofMyanmar(green)in ASEAN(dark grey)  CapitalNaypyidaw2100N 9600E / 21.000N 96.000E / 21.000; 96.000Largest cityYangonOfficial languageBurmeseRecognised regional languagesChinKachinKarenKayahMonRakhineShanTinimunganetnik (2018)68% Bamar9% Shan7% Karen4% Rakhine3% Chinese2% Burmese Indians2% Mon5% otherUgama 87.9% Buddhism (official)6.2% Christianity4.3% Islam1.6% otherDemonimBurmeseMyanmaGovernmentUnitary assembly-independent presidential republic under a Military juntaPresident Myint Swe (acting)SAC Chairman and Prime Minister Min Aung HlaingSAC Vice Chairman and Deputy Prime Minister Soe Win
Kotinanan perundanganState Administration CouncilFormationPagan Kingdom 23 Momuhau 849Toungoo dynasty 16 Gumas 1510Konbaung dynasty 29 Mansak 1752Annexation by Britain 1 Milatok 1886Independencefrom the United Kingdom 4 Milatok 19481962 coup d'tat 2 Gomot 1962Renamed from "Burma" to "Myanmar" 18 Mahas 1989Dissolution of military government 30 Gomot 20112021 coup d'tat 1 Mansak 2021
AreaTotal676,579km2 (261,229sqmi) (39th) Waig (%)3.06Population2022 estimate57,526,449 (26th)DensityTemplat:Convinfobox/sec2 (125th)GDP(PPP)2023estimateTotal $277.767 billion (64th)Per kapita $5,124 (146th)GDP(nominal)2023estimateGinumu $74.861 billion (90th)Per kapita $1,381 (167th)Gini(2017)30.7mediumHDI(2021)0.585medium149thMato tusinBurmese kyat (K) (MMK)Zon timpuUTC+06:30 (MMT)Driving siderightCalling code+95Kod ISO 3166]Internet TLD.mm
This article contains Burmese script. Without proper rendering support, you may see question marks, boxes, or other symbols instead of Burmese script.
Myanmar (Boros Burma: , ) toi ko' ii pogulu noilaan sabaagi Burma nopo nga iso pogun id Asia Silaubaat. Pogun diti minonimban do ngaran kumaa Myanmar ontok 1989 om ngaran wagu noumboyo do Kotinanan Pogun Poinsompuru. Nung ingkaa, piipiro pogun miagal ko Mirika Sompuu om United Kingdom amu mangakun do kosimbanan ngaran pogun dii tu koduo-duo pogun dii amu kasaga kokomoi kosimbanan dii tu amu goduo-duo pogun di mongumboyo koporintaan junta ii momorinta do Myanmar di nondo. Timpu di baino, ogumu tulun momoguno do ngaran Myanmar mulong pia do piipiro pogun amu asaga do pomorintaan junta id Myanmar.
Myanmar nokoidu mantad pomorintaan United Kingdom ontok 4 Januari 1948 sabaagi "Pisokodungan Burma". Kahapas di nokosimban kumaa Republik Sosialis Kesatuan Burma ontok 4 Januari 1974. Insan po kaagu nokosimban kumaa "Pisokodungan Burma" ontok 23 September 1988. Ontok 18 Jun 1989, Majlis Perlembangan minonimban ngaran kumaa "Kesatuan Myanmar".
Mlanie Laurent (nosusu oontok 21 Mansak 1983) nopo nga songulun mimingkono om momomonsoi film mantad French. Nakaanu yau do duo gaa Csar om Gaa Lumires tu yau nopo diti nga songulun mimingkono di abantug kopio id gana filem Perancis. Id taang sompomogunan, Mlanie Laurent nopo diti nga nokointuun maya film Inglourious Basterds (2009), Now You See Me (2013), Operation Finale (2018) om 6 Underground (2019).
Na Jae-min ( nosusu ontok 13 Magus 2000) nopo nga susuminding, susumayau, rapper om mimingkono do Kuria Selatan. Kalapas nokopingluda solinaid do tolu toun, minimbulai isio ontok Magus 2016 sabaagi do puru montok tinimungan kusai do Kuria Selatan ii no tu NCT maya sub-unit NCT Dream , di nokoisiliu sala iso kapataranan bobos tosonong id Kabaatan Korea.
Nokopomonsoi i Jaemin koimbulayan id pinsingkanaan maya series do web How to Hate You (2019)
Koposion
Nosusu i Na Jaemin id Jeonju, Kabaatan Korea ontok 13 Magus 2000. Pinagayo isio id Seoul om balajal id Sikul Tosiriba Incheon Cheong-il; minoi nogi ampayat do Sikul Taatanga Incheon Haewon om nokongoi id School of Performing Arts Seoul (SOPA).
Nosiliu i Jaemin do mokiikinobos id siriba do SM Entertainment di toun 2013,, id umul dau 13 toun, kalapas no nosiar do staf maamaso manahak isio poster om minomuhu rinomos sabaagi rahisaga miampai tama disio id iso abaabayan. 
Career
2014-2016: Abaabayan pra-debut
Ontok 2014, tuminimpuun i Jaemin do minoi imbulai id piipiro abaabayan miampai tinimungan pinsinguyatan do pra-debut SM Entertainment, SM Rookies Ontok Magus 2014, minampayat isio do SM Town Live World Tour IV miampai SM Rookies om minimbulai id piipiro bidio do SM Rookies. Ontok Gumas 2014, nokopomonsoi isio koimbulayan kumoiso id Exo 90;2014 ii no tu kapamalanan realiti tv di nabaanan do koombolutan poinlabel Exo, miampai puru NCT id nonggo minsayau yolo tumanud sinding K-Pop mantad toun 1990-an. 
Ontok 22 Ngiop, 2015, pinoilo di ohimag i Jaemin sabaagi do puru do SM Rookies.. Ontok 9 Madsa, pinooilo nogi do isio miampai piipiro koombolutan wawagu sabaagi do "Mouseketeers" id kinoingkakatan Kuria id The Mickey Mouse Club, di poilangon maya Disney Channel Korea.. Pinoilang kokitanan di mantad 23 Madsa gisom 17 Momuhau, 2015 on naanapanai di Leeteuk of Super Junior.
2016-2017: Debut koundorongon mantad nabaangan
Ontok 20 Magus 2016, naakun i Jaemin sabaagi puru kumotolu do sub-unit kotolu do NCT, NCT Dream. Nokoimbulai miampai poinhimag isio miampai NCT Dream's digital poiniso, "Chewing Gum", ontok 24 Magus. 
Naau, nawau, navau, toi ko' ninaau, ninawau, om ninavau nopo nga' kawo do ginumbang dorudginid (electromagnetic radiation) ii okito do tulun. Naau nopo nga' poingion id rinulud okito (visible spectrum) om koubasan pointongkop mantad ninaru 400 gisom 700nm om kopiampai do sinaru mantad 750 gisom 420THz. Rinulud naau poingion id piolitan do rinulud saauragang (infrared), ii kininaru lobi anaru om kisinaru lobi aranggang, om rinulud lapusohug (ultraviolet) ii kininaru lobi oniba om kisinaru lobi asarok. Tolu ginumbang diti, ii saauragang, naau, om lapusohug nopo roitan do ginumbang dounmato (optical radiation).
Siniau naau
Naau gumumbang id suang zongou (vacuum) kisiniau pointindu' do pinokomoi 
. Pinakayan i gatang pointogom di siniau naau id puuntipong SI (SI units) do popokomoi iso mito. Okon nopo it naau okito gumumbang id zongou kisiniau ingkaa nga' koinsanai ginumbang dorudginid.
Koinsanai ponipangan do siniau naau mangaga' do sopisiau i naau sondompok (one-way speed of light) om naau duodompok (two-way speed of light). Kaaga'an diti kumoiso noondom di Albert Einstein. Gisom baino aiso po ponginam (experiment) nokotipong siniau naau sondompok.
Piomutan sinaru om sinarok
Sinarok (period) nopo tuntuad (reciprocal) di sinaru, om piomutan diti ingkaa pogoviton:
 siniau naau id zongou toi id suang kamot koposimban siniau naau.
Bagas naaupuundoud
Koponimbanan do taang tinori puundorud toi puundoud (electron) mozo do tilin kotogomo' tinori om soira do lumintuhun i taang poingion di puundoud om oulai naau id voos do puunnaau (photon). It sambalik nga' kawasa nogi, sumaat i taang poingion di puundoud do nakaramit puunnaau tu' poruhangon tinori.
Sauk (phenomenon) diti roitan do bagas naaupuundoud (photoelectric effect). Om mantad soriuk di Albert Einstein, pinogovit do piiradan hingkaa:
Nabawan nopo nga watas id Boogian Pedalaman, Sabah Malaysia. Ontok toun 2010, ginumu nopo mogigion id kinoyonon diti nga soginumu 31,807 tulun om koingkakat mantad tinaru Murut, Tahol, om nogi Murut Paluan. Ginayo nopo watas Nabawan nga 6089 KM persegi om poingwiliu id boogian kabaatan Sabah, poingwolit do watas Keningau, Tongod, Tawau, Tenom om nogi Wilayah Kalimantan Utara, Indonesia.
Nabawan nga iso kinoyonon id pogun Sabah, Malaysia i mongongobi id suang do Dewan Undangan Damung Sabah. Kod montok kinoyonon pilion raya diti nopo nga N46. Koiyonon diti dimandatkan popotonduli songulun puruan kumaa Dewan Undangan sahau sistom undio pemenang undi terbanyak.
Minongimpuun i Nabila gama sabaagi susuminding maya ababayan Akademi Fantasia musim ko-10 (AF2013), miampai susuminding miagal di Faizul Sany, Hael Husaini, Amira Othman om Indah Ruhaila. Kalapas 10 minggu mi'ingkono id konsert AF2013, nokolimbou isido id kinoyonon kolimo. Id siriba nopo diti nga kosolimbahan disido id AF2013:
Tinorubung i Nabila id suang ababaayan MeleTOP id Astro Ria ontok 26 Magus 2014.
Tumanud disido id ponorubungan: "Orohian oku modsinding mantad di okoro po. Id universiti, nosiliu oku miampai koombolutan do pemuzik jalanan". Sinding single koiso disido, "Katakan Saja" nakaanu kopomoromitan di kounsud mantad mokiikinongou. Nga mimpuun i Nabila popoloyo aktiviti inus tu kakal po monginobos id iso universiti don ginumuan tempatan. Ontok toun 2015, sinumuang isido tinimungan The Lomas miampai di Aisyah Aziz, Amira Othman om Indah Ruhaila. Gisom nopo dinondo, nakapalabus o tinimungan diti duo single, "Bila Larut Malam" om "Rindu". Kalapas nolimpupusan o ponginabasan, ginumuli isido manahak tarad kumaa gana inus kalapas minapalabus single "Cemburu" i notorimo nogi do mokiikinongou (peminat) ontok toun 2016.
Kunchi , om nogi Nagasaki Kunchi  toi ko' Nagasaki Okunchi , nopo nga karamayan di bobos otutunan id Nagasaki, Jepun. Iti nopo nga tumimpuun montok mamaramai do timpu magalang id kolimpupuson do hinotusan k0-16 om nokosiliu sabaagi karamayan kuil soira norubaan p Kul Suwa di toun 1614. Ngaran do kunchi nopo nga naanu mantad hogot kunichi (, the ninth day of the ninth lunar month of the year). Id kotimpuunon, karamayan diti nopo nga tumimpuun antakan tadau koturu tulan dii om pohoroon gisom tadau kosiam, pinakakal iti gisom baino sabaagi tadauwulan kotimpuunon do Okunchi di 7 Gumas gisom 9 Gumas.
Tumanud do kotolinahasan tulun songkinoyonon, tudu suai nopo nga montok mogintong tulun Kristian di poinlisok kalapas nantaban o ugama Kristian. Iti nopo otolinahas po gisom baino id suang do adat kopokitanan taman (, niwamise), soira kinoyonon sombol i poposolimbou nopo nga mongukab walai diolo montok pongintangan tulun ginumuan. Iso koposolimbahan karamayan di bobos otutunan nopo nga Sayau Naga. Id kotimpuunon, sayau diti nopo nga posolimbahon id Totuong Toun Wagu do mogigion Sina Nagasaki. Pinludaan montok karamayan diti nopo nga tumimpuun mantad 1 Madas. Mantad 7 gisom 9 Gumas, koposolimbahan festival, i popokito miampai otolinahas kokomoi mogikaakawo nawayaan Nagasaki, nakalabai mantad tapak karamayan kuminaa id ralan-ralan om popokito kowoowoyoon karamayan id pointongkop kakadayan.
Koposolimbahan
Nagasaki Kunchi nopo nga kahangkum no piipiro inus koposolimbahan rakyat, kohompit no do jaodori (, sayau naga), kujira no shiofuki (, sougi sada paus), kokkodesho (, sayau gandang), om Oranda manzai (, sayau Belanda).
Intangai nogi
Karatsu Kunchi
Najib Razak (nosusu ontok 23 Madas 1953) nopo nga bagas Luguan Panalad Malaysia ii ko-6 om bagas Panalad Besar Pahang ii ko-11. Tidino, pinosuang isio id tolungku/jiil solinaid 12 toun id Penjara Kajang tu' noontok do sabitan kiis SRC International.
Nakadadi i Najib do Monguunguhup Luguan Panalad ontok 7 Milatok 2004, pogulu minonowoli isio di Abdullah Ahmad Badawi sontoun kalapas norutum o Barisan Nasional id pomilian raya 2008. Sabaagi monguunguhup Luguan Panalad, notondos isio nakaampai do iso kiis minamatai di Altantuya Shaariibuu ontok toun 2006, nga asaru yau minogolim.
Najib Razak
Nancy Shukri
Yang Berhormat Dato' Sri HajahNancy ShukriSSAP PNBS PGBK KMN MP Minister of Women, Family and Community DevelopmentIncumbentDalam jawatan 3 Momuhau 2022MonarchsAbdullah (20222024) Ibrahim Iskandar (since 2024)Prime MinisterAnwar IbrahimDeputyAiman Athirah Sabu (20222023) Noraini Ahmad (since 2023)Preceded byRina HarunConstituencySantubongMinister of Tourism, Arts and CultureDalam jawatan30 Magus 2021 24 Milau 2022MonarchAbdullahPrime MinisterIsmail Sabri YaakobDeputyEdmund Santhara Kumar RamanaiduPreceded byHerselfSucceeded byTiong King SingConstituencyBatang SadongDalam jawatan10 Gomot 2020 16 Magus 2021MonarchAbdullahPrime MinisterMuhyiddin YassinDeputyJeffrey Kitingan (2020) Guan Dee Koh Hoi (2021)Preceded byMohammadin KetapiSucceeded byHerselfConstituencyBatang SadongMinister in the Prime Minister's DepartmentDalam jawatan27 Mahas 2016 10 Mikat 2018 
Malaysian Innovation Agency, Malaysia Nuclear Power Corporation (MNPC), Malaysian Industry Government Group for High Technology (MiGHT)MonarchsAbdul Halim (2016) Muhammad V (20162018)Prime MinisterNajib RazakPreceded byMah Siew KeongSucceeded byYeo Bee Yin (Minister of Energy, Science, Technology, Environment and Climate Change)ConstituencyBatang SadongDalam jawatan16 Mikat 2013 27 Mahas 2016 Legal AffairsMonarchAbdul HalimPrime MinisterNajib RazakDeputyRazali IbrahimPreceded byMohamed Nazri Abdul AzizSucceeded byAzalina Othman SaidConstituencyBatang SadongMinister of Plantation Industries and Commodities ActingDalam jawatan12 Mikat 2016 27 Mahas 2016MonarchAbdul HalimPrime MinisterNajib RazakPreceded byDouglas Uggah EmbasSucceeded byMah Siew KeongConstituencyBatang SadongSurupu Parlimen Malaysianmontok SantubongIncumbentDalam jawatan 19 Milau 2022Preceded byWan Junaidi Tuanku Jaafar (BNPBB)Majority38,681 (2022)Surupu Parlimen Malaysianmontok Batang SadongDalam jawatan8 Gomot 2008 19 Milau 2022Preceded byAdenan Satem (BNPBB)Succeeded byRodiyah Sapiee (GPSPBB)Majority5,425 (2008) 11,260 (2013) 12,328 (2018)
Maklumat peribadiKinosusuonNancy binti Shukri (1961-08-05) 5 Magus 1961 (umul63)Kuching, Crown Colony of Sarawak (now Sarawak, Malaysia)Simpung pulitikParti Pesaka Bumiputera Bersatu (PBB)Gabungan politiklainBarisan Nasional (BN) (2018) Gabungan Simpung Sarawak (GPS) (since 2018)SawoKamil MisuariTanak3Tempat belajarUniversity of HullKalajaPoliticianLaman webnancy-shukri.myNancy Shukri on FacebookNancy Shukri on Parliament of Malaysia
I apantang Dato' Sri Nancy binti Shukri (nosusu di 5 Magus 1961) nopo songulun sorupu politik Malayasia mantad id Simpung Pesaka Bumiputera Bersatu Sarawak om babaino kijaawatan sabaagi do Panalad Podtuongisan, Koinusan om Koubasanan. Isido nogi nga sabaagi do bekas panalad id jabatan luguan Panalad id Dulud di toun 2013.
Koposion Pogulu
Paganakan
Nancy nopo nga nosusu di 5 Magus 1961 id Kuching, Sarawak kumaa di Shukri Mahidi om Bibi McPherson. Isido nopo sinakagon do Iban-Cina-Scotland-Tabai-Melanau. Nakasawo no isido om kiwa tolu tulun tanak dau. Babaino nopo nga pongion yolo id Jalan Menggeris taman Serira, Petra jaya, 93050 Kuching, Sarawak.
Tabangon dau, nokoidu pogun di 17 Mansak 2016 sabab nopo nga noontok do kanser tatalanan.
Ponudukan
Isido nopo nga mongingigit Sarjana Eksekutif Pentadbiran Perniagaan UiTM - Universiti OHIO (1998) (Beta Gamma Sigma Kehormat Gaa'); Ijazah Sarjana Muda Undang-Undang miampai Kepujian mantad Universiti Hull, UK (1990); Diploma Pentadbiran Don GInumuan ITM Shah Alam (1985); Sijil Pelajaran Malaysia, Hijau Jalan Sikul Menengah Green Road (1976-1978).
Nokoumbal isido nakatanud mogisuusuai kursus profesional miagal do Kursus Kepimpinan id taang antarabangsa (2004-2012); Persidangan Dunia Wanita 2004 Tasmania, Australia; Kepimpinan om Pengurusan montok tongoondu (1995) Singapura; Pengauditan Dalaman Sistem Pengurusan Alam Sekitar (2000); Prosedur Disiplin Dan Perhubungan Perusahaan (1997); Latihan Pemimpin Pasukan 2006
Pengambilan Minit (2001) Singapura.
Gama
Nopili isido sabaagi Puru Parlimen Batang Sadong (2008-PRU13); Pegawai Undang-Undang, Ketua Bahagian Undang-Undang Dewan Bandaraya Kuching Utara (1992-2003); Akaun Pemeriksa, Jabatan Pembangunan Koperasi Sabah (tahun 1985-1987); Pensyarah Bahagian-Masa; Jurulatih montok Perkhidmatan Latihan om Perundingan NS.
Suai ko ii, nosiliu nogi isido do Ponorikohon Puru Lembaga Momilin Pengurusan Penyelidikan Perhutanan (FRIM) (Madas 2010-Mahas 2011); Ponorikohon Lembaga Momilin Arkib Negara Malaysia; Puru Lembaga Momilin Harta Intelek Malaysia (2008-2010, 2010-2012); Puru Jawatankuasa Khas Parlimen ;Puru Parlimen Semakan Akta dan Peraturan; Puru Jawatankuasa Inter Parliamentary Union om Naib Ponorikohon Jawatankuasa Padaha (kuut) Jenayah Kebangsaan (Parliamentary Global Action).
Panalad Podtuongisan, Koinusan om Koubasanan
Ontok 9 Gomot 2020, linantik i Yang Berhormat Dato' Sri Nancy sabaagi Panalad Podtuongisan, Koinusan om Koubasanan. Minongigit isio jawatan dii mimpuun 10 Gomot 2020. Ontok dii, wagat kopio tonggungan di Nancy gama sektor podtuongisan i noumpadanan soira nokotoguang do kasarabakan Pandemik COVID-19 di Malaysia. Ontok wulan Madas 2020, aaga' no disido do koingkawas kawagu sektor podtuongisan domestik id timpu oruhai maya do kotonudan tulun ginumuan do kooturan do kopoindalanan prosedur operasi standard (SOP).
Politik
Nosiliu i Nancy do Mongunguhup Monunuat Agung Simpung Pesaka Bumiputera Bersatu Sarawak; Monunuat Pergerakan Wanita Simpung Pesaka Bumiputera Bersatu Sarawak om Monunuat Pergerakan Wanita Barisan Nasional.
Pilihan raya Malaysia 2008
Id suang pilihan raya umum 2008, monongkiala i Nancy momoguno tiket Barisan Nasional. Monongkiala isido id koiyonon Parlimen Batang Sadong, pogun Sarawak. Nakalantoi isido miampai nakaanu undi soginumu 8183. 
Calon saap nopo nga i Piee Bin Ling mantad PKR nakaanu 2,758 undi - Kalah. Piatus pengundi di nakalabus nopo nga 66.2%. Undi naraag nopo nga soginumu 170.
Aktiviti sosial
Nokohompit isido sabaagi Ponorikohon Kokus Parlimen Tondu Malaysia (2008 gisom dinondo); Ponorikohon Pisompuruan Tinimungan Tondu Sarawak (2003-2005, 2009-2012); Ahli Seumur Hidup Angkatan Tontok Mansang Sarawak; Ahli Jawatankuasa MITSA (Mara Institute of Technology Sarawak Alumni); Ahli Institut Pengurusan Malaysia.
Media suai
Soduontong
Ontok 18 Mahas 2020, nosiliu i Nancy Shukri do tutumombului poimbida id suang ababayan Money Matters i pinalabus do TV3.
Isido sondii
Sabaagi tutumombului poimbida
Sonsuki' Kupi Turki
Nansakan nopo do Turki nga au songirad. Suai ko' giningo nansakan Turki di poinggonop i okito pototongkop pogun, haro nogi kogingohon do watas. Nansakan watas Daat Oitom (id Turki Koibutan) mantad do topung om sada bilis. Id silaubaatUrfa, Gaziantep om Adanakingaranan kabab, meze om pompoduom (dessert) mantad do topung miagal ko baklava, kadayf om knefe. Poinlobi no id boogian kotonobon Turki, pinagayo o guas bamau (olive),tumau bamau nopo nga' tumau i gunoon do mogonsok. Nansakan tongo watas Aegean, Marmara om Tangawinoun (Mediterranean) popokito kouyuyuo' nansakan Tangawinoun di kiharo kinotuan, rusap om sada. Anatolia Tanga' nopo nga bontugan do kogingohon do lapaumau (pastry) dau miagal ko' kekek, mant (loolobi no Kayseri) om gzleme.
Kogingohon do ngaran sumonu poinsuang ngaran iso dondoung toi ko' watas (id Turki toi ko' id soliwan). Pinosogu iti sili nansakan diti nopo nga' giningo watas dii. Poomitanan, pisuayan do kabab Urfa om kabab Adana nopo nga' gunoon liob (garlic) mantad bawing taragang om ginumu lobi agayo lado topodos id suang do kabab.
Kowoyowoyo pangangakan Turki
Kebab Sandwic Dner poilangon miampai sangkaping pita akapal.
Iso taakanon koubasanan do kosuabon id Turki haro o tosou (cheese, gatas nokodou) (beyaz peynir/feta, kaar etc.), gilou (butter), bamau (olive), tontolu', tambatus, lado totomou, reel (tua' pinoonsom) om paha. Sucuk/sujuk (tinayon (sausage) opodos Turki), pastrma, brek, simit, poaa om nogi linasu i milo onuon sili ponginduruk (makan kosuabon) id Turki. Iso kogingohon i poinggonop Turki do ponginduruk roitan do menemen i pinotounda' miampai do tambatus linugu, lado, bamau om tontolu'. Koinsoruan tiih toitom posodiaon soira monginduruk.
Nansakan Turki nokotimbaba kosimbanon di poimburu do tatus ko20, kowowoyo makan do Turki agayo nokosimbanon tu norohungan do Kotonobon. Sundung do ingkaa, taakanon nopo di noonsok mantad minomoguno do duhub lakun (microwave oven) om taakanon di poingkodou au insaru aanu id walai pia, i paganakan Turki mangakan po taakanon mantad Turki hiza Osman i poingharo-haro om pointongkop. 
Miagal do kogumuan takaanon suai gisom baino, daging anggapon sabaagi takaanon di kiharo-haro,loolobi no tanak do bebiri i koonuan do daging di bobos poinggonop om aasil daging di osiriba. Daging nopo di pogulu nga kanon soira haro pisasawaan om soira Kurban Bayram (Eid ul-Adha), nga okon id bontuk kebab nga sabaagi do etli pilav (pilaf miampai daging). Sundung, kalapas haro rantaian-rantaian taakanon tosisikap id pointongkop pogun Turki om kopointutunan kolobusan daging gana pongindopuan, daging nosiliu sobohogian diet tikid tadau montok kotulunan Turki, asaru id suang bontuk dner kebab i kanon id kakadayan. Daging tanak sapii pogulu nadaan, baino nadadi daging di koubasan. Baino, kogunoon do daging nopo nga onsokon miampai pasamai do kyma (daging kisar) id ginumu di okuri id suang do takaanon do kinotuan, om takaaanon Turki i haro ngaran miagal do kymal fasulye (kasang miampai kyma).
Marjerin gunoon montok do mogondsok, miampai do mentega, kuyruk ya (lemak tikiu biri-biri gunoon, loolobi no montok kebap om daging), tumau bijan, tumau walnut, om nogi tumau zaitun.
Plum, aprikot, anggur om tua ara nopo nga tu ua' (ahata toi ko' nokoring) i gunoon id nansakan do Turki. Id suang tioyon (palace) Turki Uthmaniyah, tua ua' miampai daging asaru gunoon.
Takano pilav toi ko' bulgur pilav (pilav gandum tumbuk), miampai takaanon kasang nokoring (nohut, mercimek, kuru fasulye, brlce) i onsokon miampai bawang, daging kisar, om sos tomato, nopo nga takaanon i korohian tulun Turki okon nopo ko' berzat,nga omura nogi.
Takaanon kosuabon id tinaru Turki kiharo-haro miampai mogisuusuauai takaanon. Keju, mentega, tua zaitun, tontolu', tambatus, cili, reel (pisuayan miampai marmelad nopo nga tu ua' di binosou i au pinosuai bontuk),om madu lebah nopo nga kakamot i minog do haro soira makan do kosuabon id Turki i koubasan. Sucuk (sosej Turki), pastrma, brek, om nogi sup milo akanon do kosuabon id Turki. Kogingohon takaanon kosuabon id Turki i poinggonop nopo nga menemen. Resipi: Panggangon cili kembung miampai tumau zaitun id suang poriuk di alabi. Ruhangan do tambatus om andadon gisom jus tambatus gumolok. Alapas dii, ruhangan piipiro tontolu' om ralatan do cili kembung om tambatus (nisbah 1-1-1 i osuhatan). Tumanud do roso sompori-pori, keju parut toi ko' sosej nga milo nogi poruhangon id suaang rinalatan dii.
Yogurt nopo nga kakamot di oponsol id nansakan do Turki om haro id suang kogumuan takaanon daging (kebap, kfte, om takaanon bintorung), takaanon kinotuan (loolobi no bintorung ginuring, korget, dll.), meze, om kogingohon i linohou sabaagi Mant (bebola doh i sinamayan do daging kisar).Alapas atanok, takaanon di poilangon miampai yogurt. Mogisuusuai rampa, miagal oregano, pudina nokoring, "sumak", om serbuk cili taragang, milo poruhangon. Beebola doh miampai daging di kinisar id suang dau popisuai mantad do tortelini toi ko' pastri Cina i aanu id supwantan). Id kokompungan, yogurt akanon miampai takano toi ko' ruti.
Tinumon
Kogumuan tulun Turki kikotumbayaan Silam, tinumon alkohol osonong o pomolian miagal no id Eropah. Sundung di, kogumuan tulun Turki minsodu mantad monginum tinumon kialkohol maamaso tulan di asahang Ramadan. Haro piipiro ngaran lager (miagal ko' Efes) om ogumu tinumon sompomogunan i winonsoi id Turki (miagal do Miller, Beck's om Tuborg), om nogi tinumon import. HAro nogi mogisuusuai wain miagal Kavakldere, om Angora i popular miampai kosimbanon iklim i popingkawas pongilangan do wain. Rak, tinumon kialkohol i kiroso do jintan manis, 
tinumon i koubasan inumon miampai takaanon mezze. Tinumon korohian suai kaampai no ayran (tinumon yogurtdi osogit om oosin), boza, om jus lobak putih.
erbet nopo nga minuman ringan i winonsoi mantad tua ua' miagal ko' tua mawar, ceri karnelian, toi ko' gamut oomis. Piipiro pinsingubasan mianpon aanu id Laman web lezzet.com. Diarkibkan 2006-09-01id Wayback Machine id suang nansakan Turki klasik, Hoaf (komposto) poinrolot do daging om pilaf sabaagi alternatif.
Tinumon Aiso Alkohol
Monginum o tulun Turki do teh toitom soira makan do kosuabon om sangangadau. Winonsoi o teh mantad duo teko id Turki. Wonsoyon teh topoit id sawat sampaping teko i linanak miampai momoruhang waig id siriba.
Ayran (tinumon yogurt oosin) nopo nga tiinumon tosogiti poinggonop, i milo inumon miampai takaanon nansakan id Turki.
Kefir pinosodia miampai bijian kefir om susu.
algam suyu (jus turnip asadang toi ko' alasu) tinumon di oponso okon ko kialkohol i koubasan inumon miampai kebab.
Bozanopo nga tinumon tosogit i poinsandad (poilangon do osogit miampai kulit do kayu toomis om haro leblebi).
Sahlep nopo nga koubasanan soira timpu osogit (posodiaon alasu miampai kulit kayu toomis). Sahlep naanu mantad gamut-gamut orkid olias om boleh ginuno id suang do ais krim Turki nogi . Iti nopo nga tinumon popular Eropah pogulu kupi nigitan mantad Amerika om nointutunan.
erbet (sherbet) (IPA:) nopo nga tinumon di oomis di poinsandad do Turki i winonsoi mantad pakou mawar, ceri cornelian, mawar, toi ko' likoris om rampa.
Nansakan klasik Turki, mibagal alternatif Hoaf (IPA:) (komposto) poingampai do takaanon daging om pilav.
Sanggalas kupi Turki; kahve.
Kupi Turki nopo nga kupi di nointutunan do sompomogunan i poilangon do opoit toi ko' oomis.Id boros Turki, haro iso tukadan i popotosol do koponsolon do id suang tinaru Turki do sanggalas o kupi kumaa sosongulun. "sanggalas kupi haro 40 toun". (Montok pautan do biji kupi Tentera Uthmanniyah dan kedai kopi hari ini di Vienna, moi panaasan BBC id http://news.bbc.co.uk/1/hi/world/europe/4305656.stm). Minog do potosolon tu tulun Arab momolohou kupi nopo diolo nga kupi Turki, sundung pia misuai o kosingudan om roso dau. 
Nao Asahi ( , Asahi Nao, nosusu ontok 21 Ngiop 1994, id Saitama Prefecture, Japan) nopo nga tarento, mimingkono, idol om bagas model fesyen do Jipun. Obian isido do Rising Production.
Asahi nopo nga puru tinimungan idol Maintenance. Isido nogi nga bagas puru do tinimungan idol Idoling!!! Oubas nogi i Asahi koimbulai id ababayan variasi soduontong.
TADAUWULAN: Kukuak, 15 Gomot 2025 
Kopoilaan  Ponguhatan Insaru Uhoton  Kodutaan  Kopointutunan Boros Kadazandusun  Kadai Kupi
Rancana pipilion
Sabah di ointutunan sabaagi 'Pogun Id Siriba Do Tongus' nopo nga iso pogun di minomontuk do Pogisompuruan Malaysia. Poinladsong o Sabah id boogian koibutan do pulou Borneo. Tama do pogun montok Sabah nopo nga Kota Kinabalu, di ointutunan di gulu po sabaagi do Jesselton. Ostrategik o kinoyonon do Sabah tu poingwiliu id siriba do wawayaan sarup monsun om au koumbal noontok do ribut taupan, nga haro i ribut tropika di kiskala tokodo. Sabah nopo nga pogun koduo tagayo id Malaysia. Ginayo do rinantayon do pogun Sabah nopo nga pikiikiro do 72,500 kilometer pisagi om migontob do Sarawak, om nokotongkiad mantad Wilayah Pisompuruan Labuan id Malaysia. Suai ko ii, kiharo nogi gontob sompomogunan do tindal id boogian kaabatan do pogun kohompit do Rahat Sulawesi miampai Indonesia, om gontob waig id koibutan do Rahat Sulu miampai Vietnam om ninaru rulud do disan rahat nopo nga 1290-1450 km. Poingwiliu o Sabah id boogian bobos koibutan Borneo sabaagi pulou kumotolu tagayo id pomogunan. (Basao' sumusuhut)
Abal kawawagu
Nakalantoi o Simpung Buruh do kopomilian tagayo id United Kingdom om nosiliu i Keir Starmer (gambal) do luguan panalad.Sarup tologod Beryl, sarup tologod Atlantik Kategori 5 nopo nga i bobos osopung nokosuat, minogowit kapatayon do 12 tulun id Caribbean om Venezuela.Id Belanda, iso dulud wagu pinopoimagon do batos, miampai nosiliu i Dick Schoof sabaagi luguan panalad.Rempuhan mamaso ababayan kougamaan id Uttar Pradesh, India, minogowit kapatayon soginumu120tulun.
Kaantakan maamaso:
Kobolingkaangan Sudan
Ponugkuan Rusia do Ukraine
Sangod Israel - Palestin
Sangod Myanmar
Gumaga' id Thailand Kabaatan
Kinapatayon kawawagu:
Syed Husin Ali
Donald Sutherland
Ariah Tengku Ahmad
Musa Mohamad
Pyan Habib
Koilo kou nangku ...
Upis Komontirian Ponudukan Brunei. Komontirian Ponudukan (gambal) nopo nga iso kotinanan komontirian id suang kolunduan Brunei i kitonggungan montok ponudukan id Brunei.Nulu Wakid nopo nga nulu koduo akawas id watas Tambunan, kalapas Nulu Alab (1,500 meter)Inspirasi nopo montok filim Sinakagon nga mantad legenda Huminodun i poposusui kokomoi songulun tondu i linumubuk montok koumoligan om koposion do tulun.Talimoro nopo nga iso koiyonon suco id suang pogun Timor Leste.Ngaran nopo do boros Cia-Cia nga mantad do hogot cia i kirati do 'au'.
Wulan diti id suang nawayaan
28 Mikat: Tadau Republik id Armenia om Azerbaijan (1918)
1588  Sangod EnglandSepanyol: Armada Sepanyol (timot) luminayag mantad Lisbon kuminaa Selat Inggeris.1892  Minonuridong i John Muir, songulun i oupus do sandad posorili do Kalab Sierra id San Francisco, A.S.1918  Pinoimagon o Republik Demokratik Azerbaijan id Ganja kalapas au miunung Republik Pisompuruan Demokratik Transkaukasia.1961  Minapalabus o Abar British The Observer do rancana The Forgotten Prisoners, minongimpuun do kimpin monuat suat i nokoburu sumiliu kotinanan Amnesty International.1975  Minanain o 16 pogun Afrika Kotonobon do Pibatasan Lagos, minonuridong do ECOWAS i mongunsub do pisompuruan kobodian.
Gambal pipilion
Monument of the Heroes (Tugu Pahlawan) toi ko' Tugu Susumangod. Tugu nopo diti nga montok momuhondom do lansanon ngaawi Pogun Sabah. Fungsi nopo do tugu diti nga sabaagi tugu kahandaman i tinuridong do kolunduan pogun Sabah, om tinuridong nogi montok kapanaandakan Tadau Susumangod Pogun Sabah monikid toun. Tugu nopo diti nga pamagayat kopio ginawo id posorili do taman hutan hujan, Taman Ujana Rimba Tropika. Okuri o oilaan kokomoi tugu diti sundung do kiwaa status sabaagi mercu tanda id Kota Kinabalu.
Nikita, toi ko' ngaran kopiipio i Natashia Wilona nopo nga songulun modsisinding rohani. Nosusu isido ontok 22 Mikat 1988 id Jakarta, ms:Indonesia. Mimpuun isido mimparagat doid gana pelayanan Kristian om sinding rohani mantad di 8 nogi o toun. Minimpuun i Nikita momonsoi om minapalabus album dau di koiso ontok toun 1996. Timpu baino, haro o hopod om iso album rohani dau. Suai ko ii, monginobos nogi isido doid Universiti Pelita Harapan (UPH). Wokon nopo album di pinalabus dau nga okito id siriba"
Okon nopo ko ii, isido nogi nga modsisinding do sinding Seperti Yang Kau Ingini i nointutunan sabaagi sinding tema sinetron Buku Harian Nayla om sinding tema sinetron Janjimu seperti Fajar miampai uhu di miagal.
Natsuna Watanabe ( , Watanabe Natsuna, nosusu 23 Mikat 1989), ointutunan nogi miampai ngaran do Natsuna, songulun mimingkono om bagas model Jepun. Nosusu isido id Wilayah Saitama, Jepun. Kopongo do nolimpupusan o sikul takawas, minaganu isido kootuson do tumarad poimponu id gama mimingkono. Mantad 1 Milau 2009, pinoniba dau o ngaran dau om gisom dondo do minomoguno "Natsuna". Ontok toun 2012, nakaanu isido do paranan gulu id suanga sori NHK Asadora ii kiuhu do, Jun to Ai kalapas nokotorimo kinam gagaa ii lobi mantad do 2.250 mimingkono.
Nakasawo i Natsuna miampai songulun kusai okon ko' artis di 16 Milatok 2021. Nosusu o tanak kumoiso disido, songulun tondu, di 1 Gomot 2022. Pinoilo di Natsuna maya instagram disido kokomoi monontian isido do tanak kumoduo diolo di 29 Gomot 2023.
Noor Neelofa Mohd Noor (nosusu ontok 10 Mansak 1989) nopo nga' songulun mimingkono, momuruan ababayan om model id pogun Malaysia. Nokotimpuun isido id gana gama diti kahapas nakalantoi id Dewi Remaja ontok 2009/2010 om ointutunan nogi maya drama "Kau Yang Terindah" i okito id TV3 om drama "Suri Hati Mr.Pilot" id Astro Ria.Kalapas nakalantoi id Dewi Remaja, ogumu maganu disido sabaagi mimingkono montok filem om drama om haro nogi i maganu disido dumadi do host id gaas TV. Ontok toun 2016, nakalantoi isido Gaa' Bintang Popular Berita Harian 2016 maya kategori Bintang Paling Popular soira minampayat solinaid 5 toun.
Negara nopo nga longkod kakadayan do Regensi Jembrana id Bali, Indonesia.
Negara nopo nga kirati do kakadayan id suang do boros Bali. Naanu o hogot diti mantad hogot Sanskrit, Nagara, miampai rati di miagal.
Damung Sembilan toi ko' ointutunan nogi sabaagi Damung Sembilan Darul Khusus, nopo nga iso pogun i kikinoyonon id kotogisan ponong kotonobon Semenanjung Malaysia om miwolit do pogun Selangor id ponong kotonobon, Pahang id ponong kosilahon, Johor id ponong kosilahon om Melaka id ponong kabaatan.
Nepal (Boros Nepal: ) nopo nga iso pogun ii nosorili do tana id Himalaya, Asia Kabaatan ii miwolit do China (Tibet) id koibutan om India id kabaatan, kosilahon om kotonobon.
Pogun Nepal moden nobontuk maya Pi'isaan Nepal namaan di Prithvi Narayan Shah ontok 21 Momuhau 1768. Gisom toun 2006, Nepal nopo nga iso pogun kilaja om iso no pogun id pomogunan ii minoposiliu do kotumbayaan Hindu sabaagi kotumbayaan di poimbantug. Nawayaan di baino do Nepal nopo nga nokokito do tinggisaman montok kopomorintaan demokratik solinaid timpu pomorintahan laja mutlak. Mantad toun 1995 gisom 2006, nakawaya Nepal do pisangadan piompinaiyan miampai soudor Maois mantad Simpung Komunis Nepal (Maois). Id iso karalano otoronong montok moningkod pisangadan om popoinsonong do demokrasi, ontok 18 Mikat 2006, Nepal nopo nga nokosiliu sabaagi pogun sekular mantad Parlimen Sementara Nepal. Ontok 28 Momuhau 2007, parlimen daamot minanahak kapaasan raang kooturan ii pinopoimagon do Nepal sabaagi republik demokratik pisompuruan. Miting ko iso dewan perwakilan ii poimbida' minopoindalan do poimaganan dii ontok 28 Mikat 2008.
New South Wales (nung ponibaon sabaagi do NSW) nopo nga damung miampai mogiigiyon di togumu kopio id Australia. NSW nopo nga poingiliu id boogian tanggara Australia, id utara Victoria om selatan Queensland. Nokoimbulai iti ontok 1788 om di timpuunon ii nopo nga soboogian tagayo do tana tagayo Australia, om nogi New Zealand, Pulou Lord Howe om Pulou Norfolk.
New Zealand nopo nga iso pogun kopulauan id kotonobon daya Lautan Pasifik ii kiwaa do duo pulou tagayo gulu (Pulou Utara om Pulou Selatan) om kiwaa 700 pulou tokoro do suai miampai luas do 268,021 kilometer persegi). 
Sabab do pinotongkiad di laid no, New Zealand nopo nga kiwaa fauna sondii ii nodominasi do tombologi, om kogumuan nopo nga nopupus kopongo norikatan do koulunan om spesies mamalia i pinointutun do para peneroka diti. 
Tadon nopo ngaran do New Zealand nga mantad nuut do polukis peta mantad Belanda i lohowon do 'Nova Zeelandia' sabab do Zeeland ii iso provinsi id kotonobon daya id tana Belanda.
Nosusu i Tan Sri Dato' Sri Ng Yen Yen ontok di 6 Ngiop 1946. Isido nopo nga songulun puru politik Malaysia mantad Koisaan Cina Malaysia (MCA) om bagas Panalad Pelancongan Malaysia id suang dulud Luguan Panalad Malaysia ko-6, Datuk Seri Mohd Najib bin Abdul Razak. Isido nogi nga songulun bagas Puru Parlimen Raub, Pahang. Isido nopo nga songulun tondu di koinsan nogi nokoumbal minongigit puruan Mongunguhup Presiden MCA. Kinosilihon disido sabaagi do borisan dulud nakaanu poposiliu nawayaan do songulun tondu Cina koiso i nakaanu do migit puruan id Panalad Dulud.
Ngerebong nopo nga kampung id Kesiman, Denpasar, kirati do pitimungan, pogititimungan do dewa. Ngerebong nopo nga tradisi i poindalanon do momogun Hindu id Pura Pangrebongan. Tradisi nopo diti nga koubasanan pohoroon monikid onom tulan id suang kalendar Bali ii no ontok tadau Tiwang toi ko Pon Redite wuku Medangsia. Koubasanan nopo nga tutupan o ralan ngaawi hiza poindalanon ababayan diti tu otumbayaan o tulun ginumuan do tradisi nopo diti nga tradisi obitua. Ababayan Ngerebong komuniti timpuunan miampai sambayang id kuil.
Nicholas Jerry Jonas (nosusu 16 Manom 1992) nopo nga songulun lulumonsoi, monunuat sinding om nogi mimingkono do Amerika. Minimpuun i Jonas do minsingkono id suang teater ontok di turu nogi toun, om minapalabus single koiso ontok 2002. Minapalabus isio album sulung eponim ontok 2004, sundung au ii nakagayat ginawo do Columbia Records. Minonuridong i Jonas do iso tinimungan miampai tongotabang dau, Joe om Kevin, i ointutunan sabaagi Jonas Brothers. Minapalabus o tinimungan dii do album studio koiso It's About Time maya Columbia Records. Au nakalantoi o rekod dii momodimpot kalantayon komersial, om minidu di tinimungan dii mantad label diolo. Album studio koduo i minomoguno ngaran tinimungan diti sabaagi uhu pinalabus maya Hollywood Records ontok toun 2007, om nosiliu rekod kalantayon diolo. Nosiliu o band diti lundu id Disney Channel ontok timou baino, om nakaanu ogumu tutumanud maya mogisuusuai rangkaian. Miningkono nogi o tinimungan diti id suang filem Camp Rock (2008) i nakalantoi miampai poimpuli.
Datuk Nicol Ann David DB PJN DSPN KMN AMN (nosusu ontok 26 Magus 1983) nopo nga songulun pamain do skuasy profesional tulun Malaysia om nogi tondu Asia koiso ii nosiliu sabaagi pamain taang koiso #1 pogun id sipoot skuasy tongondu. Isido nogi nga nokoumbal do nakalantoi pamalahawan id sipoot poingukab British ontok toun 2005, 2006 dan 2008, om nogi pamalahawan poingukab Pogun ontok toun 2005, 2006, 2008, 2009 dan 2010.
Nicol nopo nga songulun pamain skuasy di koiso ii nakalantoi id Pialaan Skuasy Junior Sompomogunan soginumu induo; di ontok toun 1999 om 2001 id siriba tapanai di Richard Glanfield. Nadadi isido sabaagi do iso-iso no pamain skuasy tondu ii kiwa kinalantayan diti gisom i Raneem El Weleily nakaanu popiagal do kalantayan id Pialaan Junior sompomogunan koduo ontok toun 2007. Minampayat nogi i Nicol do WISPA om nakaanu do status profesional ontok toun 2000 soira nakalantoi pamalahawan do WISPA di koiso nogi sombulan kalapas kaampayatan dii. Kinalatayan diti nagampot ontok wulan Mansak soira nakaala isido di Salma Shabana id turugan tohuri no id Pialaan Poingukab do Finland Savcor. Ontok 7 Mahas 2008, noonuan i Nicol David do pamalahawan Darjah Bakti aantakan do tadau keputeraan Yang di-Pertuan Agong Tuanku Mizan Zainal Abidin. Suai ko ii, noonuan nogi i Nicol do pamagantangan montok mogowit do obor Olimpik Malaysia ontok kopotoundaan do Sipoot Olimpik id Athens ontok toun 2004 om nogi nadaadi sabaagi Duta Muhibah Kabansaan Malaysia mantad UNDP.
Kiwaa nogi nodimpot di Nicol David do suai kaampai no do Pialaan Skuasy Asia miampai do nakalantoi soginumu inturu (1998, 2000, 2002, 2004, 2006, 2008 dan 2010). Nakaanu nogi isido do mongumolig timpu kalantayan dau solinaid 13 wulan om 51 pialaan mimpuun do Gomot 2006, gisom do naala di Natalie Grinham id pialaan Poingukab Seoul ontok Ngiop 2007. Sundung do ingkaa, nga insan po kawagu do nakaanu isido do nakalantoi miampai au aa'la om mongigit do pamalahawan Mamaamain di abantug do WISPA soginumu do inonom miguli-guli, mantad toun 2005 gisom do 2010. 
Isido nopo nga' nosusu id Pulou Piang ontok 26 Magus 1982. isido nopo nga' tanak kumaa di mikoruhang Ann Marie David ii songulun mantad paganakan Cina om Desmond David, songulun India. Tapa disido nopo nga' songulun jurutera om koumbal nogi nokosiliu olahragawan om pamain buul nogori, om tama disido nopo nga' songulun bagas mongingia'. Nicol nogi nga' haro duo tompinai suai ii otutunan sabaagi Lianne om Cheryl ii nogi haro kinodimpoton di osonong id sipoot skuasy id taang kabansaan. Maamaso id sikul, Nicol nopo nga' songulun tangaanak di nakalantoi id sipoot mato balajalan matemaik om koumbal do kiangkab sumiliu jurutera miagal do tapa disido. Nicol nakaanu 7A id Pahangan Sikul Manangah Tosiriba om 7A id Poniisan Sijil Palajaran Malaysia. Isido nopo nga' koumbal sumikul id Sikul Kabansaan Green Lane om minongoput pambalajalan id Sikul Takawas Kabansaan Convent Green Lane id Green Lane, Pulou Pinang. Isido nopo nga' Kristian (Roman Katolik). 
Gaa' om Kapantangan
Ontok 7 Mahas 2008, Nicol nakaanu Darjah bakti (D.B.) antakan kapanaandakan tadau koputaraan Yang di-Pertuan Agong Tuanku Mizan Zainal Abidin. isido nopo nga' mamaramit kumoiso anugerah ii pinoimpohon antakan 26 Mahas 1975. Gaa' dii kihad kumaa 10 mamaramit ii nokowonsoi do ponguhupan tagayo id gana koinusan, simbakuro om kotulunan. 
Ontok 12 Madas 2008, isido nopo nga' kosiliu songulun mantad ko 497 tulun ii nokotorimo kapamantangan antakan tadau koputaraan Yang Dipertua Damung Pulou Pinang, Tun Abdul Rahman Abbas ke-70. Nicol nopo nga' miolit 28 tulun ii nokotorimo Darjah Setia Pangkuan Damung (DSPN) ii mogoit galaran do Datuk, om iri kinoposiliu disido sabaagi lundu bobos tomulok ii nakaan galaran Dato' id Pulou Pinang. Luguan Panalad Malaysia antakan dii, Tun Abdullah Ahmad Badawi ii mantad nogi Pulou Pinang, koumbal magakun do ii Nicol nopo nga' lobi kingaran ko isio. Ontok toun 2007, nakaanu isido do ijazah kapantangan Sarjana Koinusan honoris causa mantad Universiti Nottingham. Nicol nogi nga' nakaanu anugerah Pamain Terbaik WISPA ingonom mogisusuhut, mantad toun 2005 gisom 2010. 
Ontok 19 Manom 2012, nakaanu isido nugerah Tauliah Pegawai Kehormat tid suang Pasukan Simpanan Sukarela Tentera Udara Domboyoon (royal) Malaysia (PSSTUDM) miampai mongingit pangkat Mejar (Tapantang) PSSTUDM. Majlis Pamakaian Pangkat nopo nga' pinasampai di YBhg Jeneral Tan Sri Dato' Sri Rodzali bin Daun TUDM, Panglima Tentera Udara di Eagle Nest, Markas Tantara Udara. 
Nicol noonuan kapantangan mogoit do obor Olimpik sabaagi wakil Malaysia ontok Sukan Olimpik Athens, 2004 om nogi siniliu sabaagi Duta Muhibah Kebangsaan Malaysia maya Program Pembangunan Kotinanan Pogun Poinsompuru. 
Ontok Manom 2017, nakaanu isido taangh Panglima Jasa Negara ii manahak galan datuk mantad YDPA Sultan Muhammad V. 
Pogulu 2000: Tontok junior
Nicol Ann David id Pongukab Malaysia CIMB 2008 id Kuala Lumur.
Nicol David nopo nga' tuminimpuun mamain skuasy antakan umul 5 toun, om nokotorimo tapanai momoluda antakan umul 8 toun. Komilaan disido diti nointutunan di Ee Phoeh Hoon maamaso minludan id Longkod Skuasy, Nuluhon Dambar. Ee ii noimayaan do bakat d Nicol nopo nga' pinapatanom kotumbayaan kumaa disido montok mampayat pialaan skuasy ontok toun 1992 om nakalantoi pingat perak id suang kategori Siriba-14 Kejohanan Junior Pulou Pinang. Id toun di miagal,nakalantoi isido kalantayan kumoiso id taang kabansaan id Kejohanan ANtara Damung Junior Kabansaan Milo-Dunlop Sport, hinonggo isido nakaanu pingat perak montok kategori Siriba-16. Ontok toun 1994, nopili i Nicol do mamung tinimungan skuas damung Pulou Pinang montok temasya Sipoot Malaysia, soira nokoponguhp isido skuad pogun maganu pingat amas id acara tinimungan, hali pia sumakit antakan dii. Id toun di miagal, nakaanu isido duo galaran sompomogunan di kumoiso, Hong Kong Siriba-13 om Poingukab Junior Scotland Siriba-12. 
2000 - 2004: Nokosiliu profesional
Nicol David malawan pamain New Zealand, Shelley Kitchen id Poingukab Malaysia CIMB 2007.
Nicol minampayat WISPAomnokosiliu profesional ontok toun 2000 soira nakalantoi kumoiso id kejuaraan WISPA kalapas sobulan poinsuang id siriba lambaga skuasy dii. iti nopo nga'nosiliu kanyataan id wulan Mansak, soira nakaala isido di Salma Shabana id pusingan kotohuri Poingukab Finland Savcor miampai marka' 9-1, 9-0, 9-5. Sobulan kalapas dii, syaikat Hotel Equatorial pinopoumum do panajaan sompomogunan kumaa disido solinaid duo toun. Nicol nogi nga' nakaanu panajaan montok jalajah WISPA mantad syarikat Dunlop. 
Ontok toun 2001, Nicol nogi nga' nataja di Dunlop Sport solinaid poingkalaja junior om WIS gisom timpu dii, minanadalongon pibatasan duo toun miampai syarikat raket Head om konglomaret tampatan, Mulpha Sports. Ontok tulun Madas, nakaantoi isido kejuaraan Junior Sompomogunan montok kumoinduo miampai minagala di Omneya Abdel Kawy solinaid timpu 17 minit miampai marka' 9-2, 9-4, 9-2 id pusingan kotohuri. Isido nogi nga' pamain skuasy tondu di kumoiso nakalantoi Pialaan Skuasy Sedunia miampai induo. Nicol nogi nga' nakaantoi id acara soosongulunan id Pialaan Skuasy Junior Asia miampai minagala tambalut sompogun, Tricia Chuah id pusingan kotohuri miampai mato 9-5, 9-6,9-0, omnokouhup pasukan Malaysia nakalantoi kejuaraan miampai tinimungan. 
Ontok toun 2002, Nicol minagala di Ellen Petersen mantad Denmark miampai marka 9-2,9-7,8-10,9-4 montok mamalantoi Poingukab Kuala Lumpur montok di koinduo id karjaya disido. Isido miampai di Ong Beng Hee id acara beregu mirolot, nakalantoi id pingat perak montok skuad pogunid Sukan Komanwel 2002 soira naala di Glen Wilson om Leilani Rorani id pusingan kotohuri. Id kotimpunon do toun, Nicol minagala di Ellen Petersen mantad Denmark miampai marka' 9-2, 9-7, 8-10, 9-4 montok lumantoi id Poingukab Kuala Lumpur montok di kumoinduo. Nga', Nicol au nakalantoi minantamong do pingat amas Sukan Asia 2002 soira naala 9-7, 9-5, 9-7 kumaa di Rebecca Chiu mantad Hong Kong maamaso pusingan kotohuri id Busan, Korea Selatan. 
Prestasi Nicol ontok toun 2003 nopo ngaa' au songkuro osonong, induo isido naala id pusingan kotohuri; id ppogun sondii, naala di Cassie Jackman ii lobi ogumu koinganan, o naala di Linda Elriani id Monte Carlo Classic antakan tulan Milau. Isido nokorikot id pusingan kotohuri Poingukab Sompomogunan id Hong Kong, nga' naala di Cassie Jackman miampai mato 9-6, 9-3, 9-4. Nicol nogi nga' au songkuro okito id acara utama WISPA di suai; nokosoliwan isido id pusingan koiso Poingukab ASCarol Weymuller, Poingukab British om Poingukab Texas. Id Poingukab Qatar Classic, Nicol naala id pusingan koduo kumaa di Natalie Grinham miampai mato 9-2, 7-9, 9-4. 
Id toun 2004, Nicol insan po kaagu au nakaanu nunu-nunu kalantayon. Kalantayon bobos akawas disido nopo nga' poinghompit no pusingan kotohuri Poingukab Kuala Lumpur om Poingukab Malaysia. Hali pia miagal dii, Nicol tumimpuun kawagu popokito kinoingkakaton ontok tulan Momuhau soira nokosuang pusingan kotohuri Pialaan WISPA WorldStars id Shanghai om saparuh kotohuri Poingukab Sompogunan, moi do kaanu minsawat duo tukad moi tukad #4 id ranking WISPA Milatok 2005. 
Phatthida Patcharawirapong (Boros Thai:  to, ngaran totopot Patthida Patcharawirapong ; 13 Manom 1984  24 Mansak 2022) toi ko lobi nointutunan sabaagi watermelon  nopo nga songulun mimingkono, model, susuminding, popolombus ababayan, pilumba korita, om usahawan tondu di abantug id Thailand. Tuminimpuun isido do gama sabaagi mimingkono ontok toun 2003 sabaagi kono Nak id filem Ghost of Mae Nak om konoon isido di nointutunan kopio nopo nga sabaagi kono toponsol Claudia id drama Bangkok Love Stories: Innocence di pinokito id Neflix, minongingit nogi isido kono toponsol sabaagi Maneeyong id drama Sparkling Sand om kono suai id drama The Fallen Leaf, sabaagi Rangrong Siriwat. Kontroversi om misteri kapatayon isido nosiliu kes profil takawas ii nakagayat do pokus ogumu tulun id pomogunan gisom do minongunsub Luguan Panalad Thailand, Prayut Chan-o-cha, Puru Parlimen Tae Mongkolkit om Dr Pornthip do tiim Pulis Domboyoon (royal) Thailand om Jabatan Siasatan Khas (DSI) do poposiau siasatan mooi do mongolig koborulangan tulun ginumuan montok kes kapatayon disido.
lukisan potrait songulun nihilisme di Ilya Repin
Nihilisme it naanu mantad boros Latini, nihil ii kopogowit do rati aiso nunu-nunu. Mantad di, nihilisme nopo nga iso kotumbayaan do au monorimo do toinsanai nnilai om woyo momusorou ii haro id pomogunan. Tamunud korotian sidilo (philosophy) diti, koposion id pomogunan diti ingga rati om aiso tudu'. Tinimungan tulun dau nogi nga poposotol do aiso sistom moral di totopot. Sabab toinsanai nilai moral winonsoi id ula abstrak. Mantad di, aiso nilai moral di nuru do tonudon, om aiso ahal winonsoi di bobos totopot.
Hogot nihilisme gunoon nogi sabaagi pionitan do anomie montok popotolinahas do kowowoyoo di aiso no lansanon om sondihon gisom korikot id taang do aiso kaharaan di kiwaa rati; toinsanai nga aiso rati om tudu', om mantad fenomena dilo no ii kounsub do koburuon sabab haro goos papaharo di aiso miagalko koubasanan om oturan. Kotumbayaan futurisme om dekonstruksionisme nabarasan sabaagi 'nihilistik' id taris timpu di kopisuai tumanud konteks di kopisuai.
Dato Nik Faizah Mustapha nopo nga Lundu Mongingia' 2000 kopihondot Tadau Mongingia' 2000. Sumusuhut nopo nga gaa Lundu Komulakan Berjasa 2005 (Tondu) kopihondot Tadau Komulakan Pogun 2005.Nokoumbal isido nosiliu Pesuruhjaya Pandu Puteri Malaysia.
Gama
1966 nosiliu mongingia' siswazah id Sikul Menengah Zainab, Kota Bharu, Kelantan.Luguan mongingia' id Sikul Menengah Kebangsaan Kampung Baru, Kuala Lumpur (1972  1975), id Longkod Perkembangan Kurikulum (1975  1987), Timbalan Pengarah II Lembaga Peperiksaan (1987  1990), Luguan Maktab Perguruan Ilmu Khas (1990  1993), Timbalan Pengarah I Bahagian Pendidikan Guru (1993) om Ketua Nazir Sikul om Jemaah Nazir Malaysia (1993  1997).
1997-2002 nokopinsin om siniliu sabaagi Puru Suruhanjaya Perkhidmatan Pendidikan (SPP) id siriba Jabatan Perdana Panalad.
Pandu Puteri
Dinondo nopo nga momuru miampai sukarela id Ibu Pejabat Kebangsaan Persatuan Pandu Puteri Malaysia sabaagi Pengurus Pandu Puteri. Nosiliu isido puru Pandu Puteri (1922  1957) om puru Kadet (1958  1959) id Malay Girls College, Kuala Lumpur. Minongobi isido do Persatuan Pandu Puteri Malaysia id Seminar Juliette Low id Our Chalet, Switzerland ontok 1960.
Nosiliu isido Momuruan Pandu Puteri id Sikul Aminuddin Baki, Kuala Lumpur om SMK Kg Baru Kuala Lumpur (1966-1972). Sumusuhut nopo nga Pesuruhjaya Ibu Pejabat Bahagian Pandu Puteri id taang kebangsaan (1972-1978) om (1980-1983). Nokotindapou nogi isido do Persidangan Dunia Persatuan Pandu Puteri om Pengakap Puteri Sedunia (WAGGGS) id Iran ontok madas 1978. 
1983-1993 Luguan Pesuruhjaya Persatuan Pandu Puteri Malaysia. Ontok nopo dii nga nosiliu isido sabaagi AJK Rantau Asia Pasifik, WAGGGS (1984-1987) om (1987-1990).
Gaa
Nakaanu isido gaa Lundu Mongingia' 2000 kopihondot Tadau Mongingia' 2000. Sumusuhut nopo nga gaa Lundu Komulakan Berjasa 2005 (Tondu) kopihondot Tadau Komulakan Pogun 2005.
Ontok 28 Gumas 2006, noonuan isido Darjah Kebesaran Mahkota Pahang Yang Amat Mulia - Peringkat Kedua Darjah Indera Mahkota Pahang (D.I.M.P) i minogowit do gelaran Yang Hormat Dato mantad KDYMM Sultan Pahang.
Nik Safiah binti Nik Abdul Karim nopo nga lundu boros i aparagat do poburu boros Malayu. Amu milo olimon o kolisihon disido gisom do nosiliu isido do songulun i pantangon om nosiliu sabaagi omiimitanan sukod wagu id institusi ponginabasan takawas i minaganu balajalan id gana linguistik om sastera. Suai ko popoburu do gana linguistik, aparagat nogi isido do popoburu ningkokoton om koumoligan koonduan.
Professor Emeritus Datuk Dr. Nik Safiah Karim nopo nga nosusu ontok 17 Disember 1939 id Kampong Banggol, Kota Bharu, Kelantan)
Tinumimpuun isido do sinumikul hilo id Sikul Tosiriba Koonduan Inggilis Kota Bahru (baino Sikul Tosiriba' Zainab). Pinotilombus disido o sinikulan dau hilo id Maktab Perempuan Tabai, Jalan Damansara, Kuala Lumpur (baino nointutunan sabaagi Kolej Tunku Kurshiah, Seremban). Kalapas po di, noputan kawagu disido o sikul dau hilo id St. Francis Institution, Melaka gisom nakalantoi om om nakaanu Higher School Certificate di toun 1959. Nakaanu isido do Ijazah Sarjana Muda Sastera (Narayou) id gana Linguistik ontok di toun 1965 hilo id Universiti Malaya. Ontok di toun 1975, nakaanu isido do ijazah Doktor Sidilo id gana Linguistik mantad Ohio University, USA.
Gamasi (career) (career) akademik nopo disido nga nokoimpuun mantad do kinoonuan dau sabaagi tutor id Jabatan Pengajian Tabai, Universiti Malaya di toun 1963. Solinaid disido do pakalaja, nokoigit isido do piipiro pangkat miagal ko lungkitas, Professor madya om Professor Pengajian Tabai.
Jasa nopo disido nga okito mantad id piipiro jawatan i noigitan dau miagal ko Dekan Fakulti Sastera om Simbakuro Sosial i induo dau noigitan mantad toun 1982 gisom toun1983 toun 1992 gisom toun1994 , Luguan Jabatan Pengajian Tabai mantad toun 1984 gisom toun 1986 om Popotunud Akademi Pengajian Tabai di kumoinsan mantad toun 1990 gisom 1992.
Daamot dii, mantad toun 1989 gisom toun 1990, pinaalasan isido kumaa Dewan Boros dan Pustaka sabagi do Timbang Woyoon Popotuduk. Hiti no isido do minggoos popoburu boros Malayu id pogun om id pointongkop pomogunan. Okito iti mantad do kinopomojodian disido sabaagi Lembaga Pengelola Dewan Boros dan Pustaka dan Ahli Jawantankuasa Tetap Boros Tabai (JKTBM) sabaagi lansanon pogun Malaysia id pitimbungakan Majlis Boros Tabai Brunei Darussalam, Indonesia dan Malaysia (MABBIM). Suai ko iri, nolohou nogi isido id Majlis Antarabangsa Boros Tabai (MABM) sabaagi puru oponsol.
Kabaalan disido inoposiliu disido sabaagi susukuon om lundu boros i insaru lohowon id kaantakan i karait do boros. Nokoumbal nogi isido do monompuan kumaa Kapanaladan Pelajaran Singapura om Kapanaladan Pelajaran Brunei Darussalam.
Nike, Inc. nopo nga iso syarikat multinasional Mirika Sompuu i nakaampai id reka bontuk, kopotundaan, pamansayan, pataranan om nogi kapataranan kasut, rasuk, kakamot, rogingot om nogi ko'obian i mionit do sipoot om nogi olahraga id pointongkop do pomogunan. Syarikat diti kiharo ogumu o upis id Beaverton, Oregon, id kinoyonon metropolitan Portland. Ilo nopo nga popotounda kasut sipoot om rasuk bobos agayo id pomogunan om nogi pongilang gulu kakamot sipoot miampai pongindopuan i nokolobi do MS$ 24.1 bilion ontok toun fiskal 2012 (naawi omtok 31 Mei 2012). Gisom 2012, minomoguno ilo do lobi 44,000 tulun id pomogunan. Ontok toun 2014, janama nogi nga kigatang $19 bilion, gisom do pinoposili dii do Nike sabaagi janama bobos kigatang id pongindopuan sipoot. Gisom 2017, janama Nike kigatang do $ 29.6 bilion. Nike pointayad id taang ko-89 id sanarai 2018 Fortune 500 syarikat bobos agayo Mirika Sompuu miampai ginumu do naanu dau.
Syarikat diti pinotubuh antakan di 25 Milatok 1964, sabaagi Blue Ribbon Sports, di Bill Bowerman om Phil Knight, om miampai rasmi nokosiliu Nike, Inc. antakan di 30 Mikat 1971. Minaganu o syarikat diti do ngaran mantad Nike, dewi kalantayon Yunani. Pinapadagang o Nike do produk id siriba jenama sondii, miampai Nike Golf, Nike Pro, Nike+, Air Jordan, Nike Blazers, Air Force 1, Nike Dunk, Air Max, Foamposite, Nike Skateboarding, Nike CR7, om tangaanak syarikat kohompit no Brand Jordan, Hurley International om Converse. Nike nogi nga' sanganu do Bauer Hockey (sinimbanan kumaa ngaran Nike Bauer) mantad 1995 gisom 2008, ii pogulu dii nopo nga' i Cole Haan om Umbro o sanganu. Suai ko' momonsoi rasuk om kakamot, syarikat diti nogi nga' kikadai id siriba ngaran do Niketown. Ogumu atlet kiprofil takawas om pasukan sipoot sompomogunan do nataja do Nike, miampai tanda pamadagangan "Just Do It" om logo Swoosh di otutunan.
Nintaban nopo nga ralan do mongilo do ginumu, ginayo toi sinodu do nunu nopo. Koubasan do mongintob nopo nga potimpuunon do Iso (1), Duo (2), Tolu (3), Apat (4), Limo (5), Onom (6), Turu (7), Walu (8), Siam (9), Hopod (10) om gisom do awu ointob.
Solinaid do 50,000 toun di pogulu, nokotimpuun no tulun do mongintob.
Nisreen Elsaim nopo nga songulun aktivis iklim komulakan om perunding iklim mantad Sudan. isido nopo nga puru Tinimungan Momilin kokomoi Kosimbanon Iklim Belia PBB kalapas pinosiliu do Perikatan Keadilan Iklim Pan Afrika. Elsaim nogi nga ponorikohon Sudan Youth for Climate Change. Isido nogi nga panganjul 2019 Sidang Kemuncak Iklim Belia.
Nakaanu i Elsaim do ijazah Fizik om Tenaga Boleh Diperbaharui id Universiti Khartoum. Nokohompit nogi isido id suang aktivisme iklim komulakan miampai aparagat mantad toun 2012.
Nocturne
Nocturne nopo nga iso ponupuan muzik i nowonsoi poingimpou do kaantakan timpu totuong.
Nocturne in G Minor, Op.15, No.3 i nowonsoi di Frederic Chopin. Kopomoinan momoguno " Languido e rubato", slow tempo om subdued dynamics i nowonsoi tumanud kowoowoyoon Nocturne. 
Nawayaan
Hogot nopo do nocturne (naanu mantad boros French i kirati do totuong) om pinoaplikasi id pieces do muzik ontok hinotusan ko-18. Oubasan nopo nga pomoinon iti muzik ontok abaabayaan miagal do evening party. Muzik diti miagal kikonsep do momoguno paired horns i minog haro kopomogunoon tuunion strings do muzik ponong pogun Itali i lohoon do notturno om haro o roromu uhu miagal ko Notturno in D, K 286 i noonsoi tumanud do konsep four lightly echoing i nowonsoi di Wolfgang Madeus Mozart. Haro nogi o versi nocturne maya disio i kiuhu Serenata Notturna, K 239. Montok nopo uhu muzik do Serenade au nowonsoi poingimpo konsep do kaantakan totuong nga milo do pomoinon tintod abaabayaan timpu totuong. Kopisuayan do Notturno om Serenade milo okito maya timpu kopomoinan i muzik tintod ababayaan totuong. Poomitanan nopo nga kotimpuunon kopomoinan antakan do bobog 9 totuong om pomupus do ababayan muzik dii pomoinon antakan jam ko 11 totuong.
Gura kopomoinan do muzik diti nopo nga tumanud do single-movement character piece i pomoinon id waya do solo piano. Nakaralad o muzik diti kumaa sompogunan id hinotusan ko-19. Nocturne di kumoiso i kotimpuunon nowonsoi di composer tulun Irish i ointutunan sabaagi John Field. Isio nogi nga ointutunan nogi sabaagi the father of the romantic noturne i poposangkai do kowoowoyoon rolou di olumis toi ko komoyon do Cantabile melody id waya arpeggiated miampai ompoton di tuunion gitar. Sundung po i, muzik di loobi ointutunan nopo nga nowonsoi di Frederic Chopin ko muzik i nowonsoi di John Field. I Chopin nopo nokopomonsoi do 21 kawo versi muzik nocturne. Suai ko iri, haro nogi o composer suai i nokoimbulai minomonsoi do versi nocturne diti miagal ko i Gabriel Faure , Alexander Scriabin, Erik Sate (1919), Francis Poulenc (1929) om nogi i Peter Sculthorpe. Gura do uhu muzik The Nights Music (Musiques nocturnes in French) maya Out of Doors (1926) momoguno do konsep solo piano om iti nopo nga i nowonsoi di Bela Bartok poposangkai do kopiagalan tuni di posorili (natures). Haro o roromu quiet, eerie, blurred cluster chords om kopiagalan do tuni tombolog om tayam suai miampai do woyo rolou toi ko melody di siiso. I Lowell Lierbemann songulun composer mantad pogun Amerika minomonsoi do 11 Nocturnes montok no do tuunion piano id versi do No. 6 om pomoinon id waya Orchestra. Composer suai i nokoumbal minomonsoi versi Nocturne ontok hinotusan ko-20 ointutunan nogi sabaagi Michael Glenn Williams , Samuel Barber om Robert Helps.
Poomitanan suai i koumbal minomonsoi do Nocturne kohompit do incidental music di Felix Mendelssonhn id ababayaan A Midsummer Nights Dream ontok toun 1848, i pomoinon di orchestra. Maya di Claude Debussy minomonsoi do Nocturne the set of three montok orchestra om tinimungan tondu mononondig (choir) id waya do solo piano. Suai ko iri, I Dmitri Shostakovich nopo minomonsoi do Nocturne i kiuhu Violin Concerto No. 1 id toun 1948.  I Eric Satie songulun composer French minomonsoi do 5 series i Nocturnes nga misuai mantad di noonsoi di Field om Chopin . Ontok toun 1958, i Benjamin Britten minomonsoi do Nocturne montok do tenor, Seven Obbligato instruments om strings. Minomonsoi nogi isio do Serenade i kiuhu Serenade for tenor, Horn and Strings id toun 1943.
Montok dii, oubasan Nocturne nopo diti ointutunan maya konsep dau di popotosol do kotoronongon, expressive om lyrical miampai do gloomy. Sundung po i, iti Nocturne nogi nga misimban-simban o mood kopomoinan dau. Poomitanan versi dii maya di Karol Syzmanowski, i uhu muzik dau Nocturne and Tarantella (1915) om Symphonic Nocturne for Piano Alone (1977-78) i nowonsoi di Kaikhosru Shapurji Sorabji.
Mohammad Noh Salleh Sadeli (nosusu ontok 15 Gomot 1985) toi ko' lobi' nointutunan sabaagi Noh Hujan toi ko' Noh Phrofile nopo nga songulun lulumonsoi om mamamain muzik id Malaysia. Isio nopo diti nga nointutunan nogi sabaagi do lulumonsoi om gitaris id iso tinimungan muzik rock Malaysia, Hujan. Isio nogi nga songulun lulumonsoi hip hop di laid tu nokoumbal isio do nakatanud tinimungan MIX ontok di toun 2004 gisom 2006, om nokoumbal yolo do poposoliwan album Mula Dari Dulu di pinotorbit di Cat Farish.
Ahmad Ikhwan bin Aji (nosusu ontok 17 Madas 1994) toi ko' lobi ointutunan sabaagi Noki K-Clique nopo nga susuminding om mimingkono mantad Kota Kinabalu, Sabah. Isio nogii nga iso mantad puru tinimungan K-Clique.
Noki K-CliqueKinosusuonAhmad Ikhwan bin Aji (1994-07-17) Madas 17, 1994 (umul30)Kota Kinabalu, Sabah, MalaysiaNgaransuaiIkhwan LeeKalajaSusuminding, mimingkonoTounmimparagat2012dinondoMusical careerGenreHip Hop, Underground, MainstreamInstrument(s)VokalLabelBlack Hat Cat Records
Nokoimbulai o kabaalan dau maya ababayan Showdown timpu kotolu ontok toun 2012, iso pialaan sayau urban id tinimungan id nombo poinsuang isio doid tinimungan Kitta Move. Sumusuhut, minampayat isio pialaan The Band, iso ababayan mogihum kabaalan suminding om sayau pinosolimbou Astro ontok 2014.
Baino, poinsuang isio doid tinimungan K Clique miampai turu puru suai ii no MK, Tuju, FareedPF, Gnello, SoMean, KDeaf dan NastyNas.
Sinding nopo di noumbalan dau minamarakam miampai di K Clique kaampai no Lane Lain Line, Sah Tu Satu, Memorabilia (popokito di XNADS), Licik, Wotik, Mimpi (popokito di Alif), Beg 2 Back, Kamu Okay, Kitta Move, Merais om Pulang (popokito di AJ).
Sinding nopo di pinointutun dau sabaagi susuminding solo nga Gila (miampai Kaka Azraff om Loca B), Poyo (miampai Danial Zaini om Santesh), AEWO (miampai Shiha Zikir), Zoom Zoom Zoom (miampai MK, Gnello, Kidd Santhe om CatFarish) om Hati (miampai AJ om Gnello).
Nokoumbal isio om i K Clique nokosuang id kategori Best Southeast Asian Act doid Gaa' Muzik Eropah MTV 2020, nga ii nopo nakalantoi nga susuminding hip hop Vietnam, Jack.
Sinding dau, Gila miampai Kaka Azraff om Loca B nosiliiu kinoyonon koiso sabaagi id Gaa' Juara Lagu (AJL) Ko-35 i nokoindalan ontok 14 Gomot 2021.
Momoguno isio akaun Instagram @ikhwanlee94 i gisom dinondo nokodimpot lobi 230,000 tutumanud.
William of Ockham, moninimpuhun do pomusarahan nomalis
Nominalisme nopo nga iso gana toilaan sidilo (philosophy) om teologi it nokoumbulai hiza pintanganan hinotusan ko-12. Nominalisme poposotol do toinsanai pomusarahan toi ko konsep sandad nopo nga kaanu monuku do ahal realiti. Toinsanai pomusarahan nopo nga aasil mantad boboroson no, ahal diti id suang latin nopo nga olohou do nomina. Boboroson di nopo kaka nga nokoimbulai montok uhu mongulud do kopogiususaian tongoulun. Ahal realiti nopo nga nohuyad sabaagi iso winoun di au miagal om au milo piiso'on id iso kawo konteks sandad. Sabab otumbayaan oo momomusorou maya pomusarahan diti do konsep sandad au kaanu potolinahas do iso-iso ahal id huyadan di bobos otopot. Nga tutuduk mantad Alkitab miampai Wahyu dau otorimo sabaagi iso pomusarahan di kosuku do ahal realiti sabab tu mantad Kinoringan. Iri nogi tu Nokoboros ii William om ii Gabriel Biel do waya pomusarahan diti nakaanu mangarahung di Martin Luther om tinimungan Positivisme moden do au monorimo do tunud asasi sundung pia okon ko popohompit do karajaan.
Nondui
Nondui nopo nga songongi di kosuang order Diptera suang paganakan Culicidae; genus kosuang Anopheles, Culex, Psorophora, Ochlerotatus, Aedes, Sabethes, Wyeomyia, Culiseta om Haemagoggus di soginimu 14 genus di popohompit 3,500 kawo. Nondui haro duo kawo kisisik, tinan di anaru, onom gakod di anaru; ninaru di mogisusuai nga amu kolobi 15 mm.
Kogumuan nondui tontoluhan, kiwaa munung di kibontuk proboscis anaru di kalapus kulit mamalia (toi ko' tombolog, reptilia om amfibia montok monosop raha). Namuk tontoluhan momoguno protein montok mombontuk tontolu om sabab diet nondui nopo nga paha' om koua'an, di aiso protein, kogumuan nondui tontoluhan nuru monosop raha montok manganu protein di kosudong. Nondui gontoluhan misuai mantad nondui tontoluhan, tu kiwaa munung di amu kosudong montok monosop raha. Osuai tu nondui tontoluhan mantad iso genus, Toxorhynchites, amu monosop raha. Larva nondui agayo diti nopo nga mangakan larva nondui suai.
Nondui
Nondui haro apat taang di otolinahas suang turugon koposion: tontolu, larva, pupa om molohing. Timpu tolu taang di pogulu tumanud kawo - om suhu. Culex tarsalis milo momogonop turugon koposion suang timpu 14 tadau montok 20 C om hopod tadau montok suhu 25 C. Piipiro kawo kiwaa turugon koposion di oniba solinaid apat tadau om haro nogi gisom iso wulan. Larva nondui milo ihumon id kinoyonon di kiwaig. Larva nondui momuhobo momoguno liwang tongus id dohuri tikiu. Pupa nga miagal nogi larva nga momuhobo maya sungu thorakis di haro id gelung thorakis. Kogumuan larva mangakan mikroorganisma, nga haro piipiro kawo larva di mangakan larva nondui suai. Piipiro larva nondui miagal Wyeomyia poimpasi id kinoyonon di koligogon. Larva kawo diti poimpasi id waig di nokotimung suang susumuni epifit (epiphytic bromeliad) toi ko' waig di nokotimung suang kukuwanga. Larva kawo genus Deinocerites poimpasi id walai pua' id piras rahat.
Norma binti Abdullah, AMN, nosusu sabaagi Edith Sumampouw, nga lobi ointutunan sabaagi Normadiah (14 Magus 1932  8 Magus 2000) nopo nga songulun mimingkono tondu SingapuraMalaysia. isido nopo nga tanak di Estefanus Louis Sumampouw om Suzanna Mathilde Huwa. A. R. Tompel nopo nga tulun di kitonggungan do minongolon ngaran dau mantad Norma kmaa Normadiah. Nosusu mantad paganakan inus. Okon nopo ko mingkono nga abaal nogi i Normadiah do suminding. Isido nogi nga songulun mantad generasi koiso filim Malayu id Singapura.
Minongimpuun i Normadiah do gama inus soira minundaliu hilo Singapura ontok toun 40-an. I nopo koimpuunon kaampayatan disido id suang gana inus, nosiliu isido mongingia sayau om susuminding tinimungan poingharo-haro.
Soira ogumu mimingkono di poingharo-haro mundaliu kumaa filim, minumbal nogi isido id suang gana filim maya filim Seniwati ponuhuan A. R. Tompel ontok toun 1953 om sinusuhut do filim Roh Membela, Sengsara, Empat Isteri, Siapa Salah, Panggilan Pulou, Semerah Padi, Bujang Lapok, Sumpah Wanita om Kasih Tanpa Sayang. Pinsingkanaan nopo dau ontok era filim Malayu nga Dia Ibuku, Sumpah Semerah Padi, Gila-Gila om piipiro po.
Id suang pinsingkanaan dau solinaid dekad, isido nopo nga mimingkono di abaal tu kaanu mongigit mogisuusuai kono miampai kibagas. Maya kono di kosundu ginawwo om kono tondu mongingimbayat, pirait-rai isido sundung haro i araatan do kono dau.
Suai ko nosiliu mimingkono miampai Shaw Brothers, insaru isido kohompit sabaagi moomomonsoi sayau tradisional Malayu id suang filim.
Suminding nogi i Normadiah miampai P. Ramlee id suang filim Bujang Lapok, Panggilan Pulou, Perjodohan om Siapa Salah. 
Sinding nopo di tinondig dau maya duet miampai P. Ramlee nga sinding Bulan dan Juga Angin, Mengapa Riang Ria, Kumbang dengan Bunga om ogumu po. Isido nogi nga puru mantad do tinimungan Panca Sitara i sumusuhut sinowoli di Saloma gisom sinowoli kawagu disido soira noiduan pogun i Saloma.
Koposion
Solinaid poimpasi, nokoumbal isido nakasawo intolu om miampai sawo dau di kotolu, seniman Aziz Jaafar, gisom kinapatayon. Miampai di Aziz Jaafar, kiwaa duo tanak tondu diolo ii no Azlina Aziz om Liza Aziz. Koduo-duo nopo tanak dau nga susuminding ointutunan id Malaysia.
Kinapatayon
Minidu pogun isido ontok 8 Magus 2000 id Lamin Pongusapan Assunta, Petaling Jaya ontok di 67 toun gama toruol apendiks om kencing manis. Minidu pogun isido 6 tadau pogulu tadau kinouliton kinosusuon dau di ko-68 toun.
Id gana sidilo (philosophy), noumenon (//numnn/, om nogi UK /na-/; mantad boros Yunani: o; jamak noumena) nopo nga monuku do ahal-ahal di au oroso do deria tulun toi ko persepsi. Pomogunoon hogot noumenon insaru gunoon sabaagi pisulakan do konsep di pokomoyon do fenomena. Immanuel Kant nakaanu popointutun om popoburu do noumenon sabaagi boogian do idealisme transendental dau. Idealisme transendental dau di nopo nga poposuul do sundung pia oilaan dati do haro pomogunan noumenon nga au yati koilo nung nunu id suang pomogunan di om nunu ahal-ahal di kohompit do pomogunan di. Id suang sidilo (philosophy) Kantian, konsep noumenon nopo nga insaru pioniton do ahal-ahal di au oilaan tokou do au tokou oilaan (id suang boros jerman Jerman Kant, Ding an sich ); 'ahal id dau'. 
Nulu Alab (Boros Tabai: Nulu Alab) nopo nga iso nulu i poinladsong id piolitan do Pantai Koibutan om boogian suang do Sabah, Malaysia. Nulu diti nopo nga poinladsong lobi kuang 30km (19mi) mantad kakadayan toponsol do Sabah, Kota Kinabalu, hinonggo milo iti intangan miampai otolinahas mantad kakadayan tagayo sokiro anaau o tawan om otutunan miampai menara telekomunikasi id timpak dau, lobi kuang 54947N 1162030E / 5.82972N 116.34167E / 5.82972; 116.34167. Miampai kinawas do 1,951 metres (6,401ft), iti nopo nga nulu bobos takawas id Dayat Crocker id Sabah, id labus do kinoyonon taman pongumoligan om poinladsong id kabaatan timpak bobos takawas id pulou Borneo, Nulu Kinabalu.
Sidwatu
Watu id nulu diti nopo nga watu enapan Eosen Kotohuri-Miosen Siriba mantad do Formasi Crocker i winonsoi mantad watu togis, syal om unit watu togis-watu lodak-shal mogilapau-lapau.
Nulu Aso
Montok kakadayan id Wilayah Kumamoto, intangai Aso, Kumamoto. Montok sidwatu om nawayaan kinoloputon, intangai o Aso Caldera.
Nulu Aso (, Aso-san) toi ko' Nulu Kitapui Aso nopo nga nulu kitapus bobos agayo i poingaktif id Jepun om id pialatan di bobos tagayo id pomogunan. Ponggunoon koubasan nopo nga miungkait miampai nulu kitapui somma id taatanga do Aso Caldera. Poinladsong iti id Taman Pogun Aso Kuj id Wilayah Kumamoto, id pulou Kyushu. Timpak bobos takawas nopo nga Takadake miampai kinawas 1,592 meters (5,223ft) id sawat do tipong rahat. Nulu Aso nogi nga id kaldera (25kilometer (16batu) i agaagayo) koibutan-kabaatan om 18km (11bt) kosilahon-kotonobon) miampai lobi kuang 120km (75mi), hali pia toud misuai nopo nga tumanud do sinodu ti otopot.
Tinimungan kon taatanga id Aso nopo nga haro limo timpak, i kosoruan do lohowon sabaagi "Limo Nulu Aso" : Nulu Neko, Nulu Taka (lohowon nogi sabaagi Takadake toi ko' Taka-Dake), Nulu Naka (lohowon nogi sabaagi Nakadake toi ko' Naka-Dake), Nulu Eboshi om Nulu Kishima (lohowon nogi sabaagi Kishimadake toi ko' Kishima-Dake ). Titik bobos takawas nopo nga timpak Nulu Taka, miampai kinawas 1,592m id sawat do tipong rahat. Kawah Nuru Naka, ponong kotonobon nopo nga milo rikoton maya ralan, haro nulu kitapui aktif i poposoliwan do lisun miampai potilombus om lumoput nogi monoroinsan. Kawah ponong koibutan (kawah kumoiso) no i aktif solinaid 70 toun1974, 1979, 19841985, 19891991, 2009, 2011, 2015, 2016 om 2021.
Kaldera Aso timpu baino nopo nga nobontuk totus do ingapat koloputan kaldera tagayo miampai julat 90,000300,000 toun di pogulu po. Kaldera, iso i bobos agayo id pomogunan nopo nga kinoyonon do poinladsong o kakadayan Aso miampai Takamori om Minamiaso i kahangkum no kaldera poinaru lobi kuang 18km id kosilahon kumaa kabaatan om lobi kuang 25km id koibutan kumaa kabaatan. Pisuk pogintangan mantad somma i pointoguang do kaldera nopo nga poinladsong id sakai do lava i nobontuk pogulu do nowonsoi i kaldera timpu baino. Ejecta mantad koloputan kaldera tagayo 90,800 toun nakatalib nopo nga kohompit no lobi ko' 600km3 om oruhai no kopiagal do dengan isipadu Nulu Fuji; miampai rinata koluyungan piroklastik i monokop do soboogian tagayo do Kyushu.
Tawu do nulu kitapui mantad Nulu Aso om Nulu Kuj nopo nga kitonggungan toponsol montok papakakal om monuang kawagu do waig pasang surut id Rahat Ariake, nogi id pialatan do bobos tagayo id Jepun. Piipiro walai pangsa nopo nga nakatatap sabaagi tapak Ramsar. Tawu di nopo nga noit mantad nulu kitapui kumaa kotogisan maya do Bawang Chikugo, hinonggo tudan nopo nga mantad nogi id Aso.
Kinoloputon i minombontuk do somma timpu baino nopo nga nokoindalan lobi kuang 300,000 toun di pogulu po. Apat koloputon kiskala tagayo (Aso 1  4) nopo nga nokoindalan id pialatan timpu 300,000 gisom 90,000 toun di pogulu po. Gama do agayo koluyungan piroklastik om tawu do nulu kitapui i mantad liwang nulu kitapui, i luang tagayo nakaasil (kaldera) soira napayang o liwang dii. Koloputan kumaapat (Aso 4) nopo nga i bobos tagayo, miampai tawu nulu kitapui nopo nga nokotongkop id wilayah Kyushu om nokorikot id Wilayah Yamaguchi.
Nulu Taka, Nulu Naka, Nulu Eboshi, om Nulu Kishima nopo nga kon i nobontuk tumanud do koloputon kaldera bobos tagayo di kumaapat. Nulu Naka nopo nga kakal po aktif gisom baino. Sinonod do koluyungon piroklastik Aso nopo nga gunoon montok momonsoi sunsuyon id wilayan diti. Soginumu lobi kuang 320 sunsuyon watu poinlisang id wilayah Kumoto, kohompit no sunsuyon Tsujun-kyo om sunsuyon Reitai-kyo id Bawang Midorikawa, sabaagi kotos koubasanan bobos toponsol do pogun. 
Nokotimpuun o koloputan wagu di 11:43a.m. antakan 20 Gumas 2021.
Miampai kinawas 1143 meter (3750 kaki), Nulu Aso nopo nga haro iklim sabaagi benua asagub, miampai timpu talasu di alasu kopio om timpu tosogit di osogit. Kerpasan npo nga akawas monikid toun, i poposiliu do kinoyonon diti sabaagi kironton do subtropika nogi. Asapou kopio rasam antakan do wulan Mahas om Madas, hinonggo lobi ko' 500 milimiter (20 inci) rasam monikid tulan. turun pada setiap bulan.
Nulu diti nopo nga kowoowoyoon tapangkal i manakadai do Taman Pogun Aso di poinsandad. Kopokitanan di olumis kopio miagal do tusak kitimpu Rhododendron kiusianum id piras do Takadake popokito do ekosistem botani di atamangan kopio.
Aso nogi nga nokosiliu sabaagi kinoyonon tosundu mantad di pogulu po. Nosiliu iti sabaagi nulu montok pinludaan om sambayangan. Pogulu do timpu Meiji, kiwaa iso no wayaan mantad Bauchuu, somok do stesyen Aso timpu baino.
Tutumombului nopo nga nokotombului id Nulu Aso montok di kumoinsan maamaso timpu Meiji montok kotombuluyan om nogi ponoriukan. Wayaan wagu mantad do kabaatan nulu diti nga notutunan kopio. Gama do nokoinggumu kopio o tutumombului songkinoyonon do rumikot id nulu diti.
Maamaso timpu Taish, wayaan Miyaji nopo nga nukaban. Lobi ko' 100,000 tutumombului monikid toun. Antakan di 1934, nokohimagon o kinoyonon diti sabaagi Taman Pogun Aso.
Id siriba do nulu dii nopo nga haro mogikaakawo kinoyonon do mumukiim, om sumakai do kuda id Kusasenrigahama. Haro nogi helikopter om bosikol i gunoon montok tumombului.
Korita kabel
Sistem korita kabel, Nulu Aso Ropeway, nopo nga noukaban di 10 Ngiop 1958 montok popotounda do akses kumaa nuluhon. Sistem diti nopo nga nukaban gisom di Magus 2014, om sinompon gama do koligaganan nulu kitapui di akawas kopio. Di 2015, 2016, norumbak o sistom diti gama do tawu nulu kitapui om nogi ginumogor pogun. Hinias o kinoyonon diti di toun 2019. Mantad Mansak 2018, baas misoguli nopo nga mamanau mantad stesyen sandad, baino nopo nga dompok Nulu Aso kumaa disan kawah.
Gama do Nulu Aso nopo nga nulu kitapui, ogumu kinoyonon onsen tudan-udan waig talasu, miagal do Uchinomaki, Asoakamizu, Kurokawa.
Koubasanan di otutunan
Id suang do filem kaiju Ishir Honda, Nulu Aso nopo nga walai kumaa makhluk pteranodon gergasi Rodan. Id suang do Rodan, makhluk om koruhang dau nopo nga napatai gama do nulu kitapui di nokoloput.
Nulu Aso nopo nga kinoonuan do inspirasi Nulu Chimney id suang do Pokmon Ruby and Sapphire, Pokmon Emerald om pamansayan kawagu do Pokmon Omega Ruby dan Alpha Sapphire.
Id suang do manga Magical Girl Spec-Ops Asuka sinuat di Makoto Fukami om Seigo Tokiya, sangod kolimpupuson do Pisangadan Distonian i nokoindalan solinaid 3 toun pogulu siri kinaantakan i nokoindalan id Nulu Aso.
Di toun 2006 filem koligaganan tokusatsu kokomoi Tenggelamnya Jepun sinuhu di Shinji Higuchi, Nulu Aso nopo nga nokoloput maamaso kapal di mogoit do Luguan Panalad Jepun tinumulud id sahau dau, minogontok do kapal dii momoguno do tephra om papasabap do nakalapos, om napatai ngawi tulun id suang do kapal dii. Kinoloputon do Nulu Aso nogi nga minomorumbak do kakadayan Kumamoto.
Intangai nogi
Katayadan do nulu kitapui id Jepun
Kuil Aso
Muzium Nulu Kitapui Aso
'Nulu Batu nopo nga' iso nulu kitapui aktif i poinladsong id taatanga duo kaldera poinlongkod id kabaatan kotonobon Nulu Agung id pulou Bali, Indonesia. Otutunan nogi sabaagi do kinoyonon lisokon do Puak Tarubian. Boogian do kabaatan kosilahon kaldera di lobi agayo nopo nga 1013km hinonggo poinladsong o torobong kaldera. Goduuduo kaldera di lobi agayo, om kaldera 7.5km di lobi tokoro nopo nga' nobontuk mantad kinapayangan do liwang magma, kinapayangan kumoiso i lobi tagayo lobi kuang 29,300 toun di pogulu po, om kaldera kumoduo id suang do kinapayangan lobi kuang 20,150 toun di nakatalib. Iso pangaga'an tadauwulan poninanan do suang kaldera, i nobontuk maamaso poingion o ignitbrite Bali (toi ko' Ubud), lobi kuang 23,670 om 28,500 toun di nakatalib.
Kinoloputon kumoiso nopo nga' nodokumen di toun 1804 om i kawawagu nopo nga di toun 2000.
Kintamani dog id posorili do Mount Batur id Kintamani
Nulu kitapui aktif om Tasik Batur id Kaldera
Kinoloputon do nulu kitapui diti i okito mantad rahat onopo nga i bobos ologod id pomogunan.Tinandaan o nulu kitapui diti maya kinapayangan do timpak, i lohowon sabaagi do kaldera.
Suang do kaldera nopo nga stratovolcano aktif miampai kinawas 700 meter i mininsawat id sawat to Torobong Batur. Kinoloputon do Batur di kumoiso nopo nga' pinosuat di toun 1804, om poinaktif kasari kalapas dii, bobos wagu nopo nga' toun 2000. Medan lava di agayo gama do kinoloputon 1963 milo intangan gisom baino id Kintamani, kakadayan id kabaatan kotonobon do kaldera.
Kokompungan id kaldera
Kiwaa mogigion id kaldera om nogi papahangkum do apat kokompungan apangkal i otutunan sabaagi do Kedisan, Songan, Trunyan, om Toya Bungkah, miampai soginumu 15 kampung. Soboogian tagayo mogigion sandad nopo nga humontol kumaa pomutanaman sabaagi pongusinan, nga podtuongisan nokosiliu lobi popular tu' ralan di ouhan kumaa timpak kawah taatanga.
Pogiromutan Geopark Sompomogunan
Antakan di 20 Manom 2012, winonsoi do UNESCO o Nulu Batur Kaldera sabaagu soboogian mantad do Pogiromutan Geopark Sompomogunan.
Sinanadan
Sinanadan tawagat id Nulu Batur Kaldera minongikuri do waig id suang do torobong. Nowonsoi no palan montok momorontob do kinoyonon id posorili do torobong montok toodopon do tutumombului, popoilo do mogigion kokomoi kobolingkahangan momogompi do sada id torobong, om nogi mongukad piipiro sinanadan sandad mantad tou nulu kitapui.
Waig do torobong diti nopo nga ososomu gama do ponginsadaan om nogi pomutanaman, i mongunsub do kosunion do gondok waig, manahak kobolingkahangan kumaa kowoowoyoon do torobong, papasabap do piipiro tulun songuhot-uhot do katagakan torobong di mantad do sinanadan tawagat id siriba toi ko' olikupan do gondok.
Nulu Kinabalu nopo nga iso lambang kagayaan kumaa monikid mogigion id Sabah. Piipiro mogigion otumbayaan do Nulu Kinabalu diti nopo nga nuluhon di kaanu manahak sunduan minggisom om mogiiso kumaa mogigion do Sabah. Popoopi o Nulu Kinabalu diti do ogumu tangon om susuyan di andasan sabaagi osundu kumaa tinaru Dusun songkinoyonon, otumbayaan yolo do Nulu Nabalu diti nopo nga kinoyonon montok sunduan diolo kalapas do apatai. 
Pomungaranan
Tadon do hogot "Kinabalu" nopo nga mantad piomungan do boros Kadazandusun Aki Nabalu i manahak rati do aki nopo nga komolohingan om nabalu nopo nga "nuluhon" i osiliu kumaa "nulu komolohingan" toi ko nulu ulion do sunduan tina don gulu-gulu montok tinaru Kadazandusun.
Tumanud do lagenda tinaru Kadazandusun, dewa bobos takawas nopo nga minomonsoi do pomogunan om nogi Nulu Kinabalu, nokotimpuun mantad do mitos naga i mantamong do kotos butia. Katapatan do tangon diti nopo nga oroso soira koongoi id timpak-timpak bobos takawas id Nulu Kinabalu, lobi-lobi no soira pakadaada o posorili miampai iklim di osagub, kopokitanan tawan i mamanau opian om nogi sougi tongus di ologod.
Poninanan
Nakaasil o Nulu Kinabalu mantad pinirubaan do litosfera Rahat China Kabaatan om litosfera i mombontuk do kopulauan Borneo. Litosfera nopo nga boogian bobos akawas id sakai do kerak pomogunan. Maya pinirubaan diti, litosfera Rahat Cina Kabaatan nopo nga nakasaalom id siriba do rabas pomogunanan i manahak do panatalan kumaa litosfera i mombontuk do Kepulauan Borneo.
Panatalan diti minonurung do bongkah Nulu Kinabalu id siriba do rabas pomogunan, mininsawat id sawat do rabas pomogunan . Ponurungan diti papasabap do Nulu Kinabalu nopo nga mingkawas monikid toun, nga miampai kadar di orulan (5mm) om apagon do intangan momoguno mato.
Kinawas mantad do Nulu Kinabalu nopo nga lobi akawas, id pialatan do limo gisom walu kilometer (km) mantad kinawas do dinondo. Nga, hakisan solinaid lobi sonriong toun papasabap do paras Nulu Kinabalu di baino nopo nga 4,095 meter po om kipotensi do mingkuri. Pornyataan diti nookunan tu di toun 1997, pinoindalan o iso pongintangan kawagu maya laguwagu satelit i mangakun do kinawas timpak bobos takawas id Nulu Kiinabalu (Timpak Low) id kinawas 4,095 metres (13,435ft) (13,435ka) id sawat tipong do rahat, noingkurian 6 metres (20ft) (29 gakod) mantad nunu i poinsuat id suang do terbitan angka hitherto i minonuat do kinawas Nulu Kinabalu nopo nga 4,101 metres (13,455ft) (13,455ka).
Nulu Kinabalu nopo diti nga nokorikud sabagaai haro turu timpak bobos takawas i otutunan sabaagi do: 
Timpak Low (Low's Peak; 4095.2 m)
Timpak St. John (St. John's Peak; 4090.7 m)
Timpak Oyayubi Iwu/Puncak Victoria (Oyayubi Iwu Peak; 3975.8 m)
Timpak Kakak Buruk (Ugly Sister Peak)
Timpak Raja Edward (King Edward Peak)
Timpak Telinga Keldai/puncak Ratu Alexandra (Donkey Ears Peak/Queen Alexandra peak)
Kowoowoyoon fizikal
Sidwatu
Kanopi Nulu Kinabalu
Rabas sandad Nulu Kinabalu nopo nga watu-watu sedimen i pointoguang kumaa hakisan solinaid walu gisom 12 riong toun. Pointilombus o hakisan diti om nakaanu pinopoimbulai do watu pluton di lobi asangal.
Koinsanai timpak bobos takawas id pomogunan nopo nga nolikupan do ais takapal id timpu kuartener toi ko' timpu ais watu i nokoindalan okuri mantad ko' sonriong toun di pogulu po, kohompit no Nulu Kinabalu i maamaso dii nopo nga miagal kinawas miampai nulu-nulu suai id Dayat Himalaya. Id timpu dii, timpak Kinabalu nopo nga nolikupan do ais om nokoindalan o pamanahan glasier. Bagas mantad pamanahan glasier diti nopo nga okito id Pinausok Gravel, iso kinoyonon id pialatan do Kundasang om Ranau.
Iklim
Suhu Nulu Kinabalu nopo nga koubasan mantad do -4C gisom 8C antakan wulan Momuhau gisom Milatok, om 3C gisom 12C antakan wulan Mahas gisom wulan Manom. Gama do sinogit id wulan Momuhau gisom Milatok, haro kinantakan do koimbulai salji om ais id timpak Nulu Kinabalu. Nga kinantakan diti insan no nosuat di kolimpupuson hinotusan ko-20.(Milo ruhangan i wagu)
Kogoutanan
Nulu Kinabalu nopo nga haro o talun dipterokarp nulu , talun dipterokarp sokid, talun montane om talun ericaceous toi ko' talun nulu.
Nawayaan piromutan miampai tongotulun
Id kotimpuunon, ababayan momuka om tumakad do Nulu Kinabalu nopo nga iso ababayan i pogoduhan do tulun Kadasandusun. Ahal diti nopo nga montok monilag sunduan komolohingan diolo do tumogod om mangasou do mogigion om nogi tutumakad. Hali pia miagal di, antakan di Gomot toun 1851, songulun Gabenor British id Labuan, i Hugh Low pinopotimpuun do ekspedisi tumakad do Nulu Kinabalu miampai angkab do mingkompromi miampai toinsanan mogigion do popolubuk montok popotoronong do sunduan komolohingan diolo. Tinumakad isio do nulu dii miampai songulun monunuduk wayaan mantad tinaru Dusun mantad Kampung Kiau i kingaran do i Lemaing - au yolo nokorikot id timpak gama do "au yolo kaanu rumikot id timpak suai ko' tayam kitalad" (inaccessible to any but winged animals). Minumbal kawagu i Low insan po kaagu miampai di Konsul Brunei, i Spenser St. John di toun 1858.
John Whitehead nopo nga tulun kumoiso i nokorikot id timpak do nulu. Isio nopo nga songulun zoologi British di toun 1888, Lilian Gibbs nopo nga tondu kumoiso di nokorikot id timpak nulu diti di Mansak 1910.
Taman Negara Kinabalu pinohimagon di toun 1964 kalapas do nokohimagon o pisompuruan Malaysia, taman pogun diti nopo nga nosiliu do Tapak Warisan Dunia di toun 2000.
Kinaantakan ginumogor pomogunan id Sabah di toun 2015
Rounon oponsol: Ginumogor Pogun Sabah 2015
Ontok di toun 2015, ginumogor pomogunan miampai ponipangan 6.0 skala richter id posorili do Ranau, Sabah miinsomok do Nulu Kinabalu di bobog 7.15 kosuabon, antakan tadau Kurudu, 5 Mahas 2015. longkod Gumogor Pomogunan om Tsunami Nasional nopo nga pinapalapur do oroso o gogor diti id kogumuan kinoyonon id Sabah kohompit no Tambunan, Tuaran, id Pedalaman, Kota Kinabalu, Kota belud, Inanam, Kota Marudu, Kudat, Likas, Penampang, Putatan, Kinarut, Papar, Beaufort, Keningau, Sandakan, Kunak, Tawau, Labuan, Lawas, Limbang, Miri om Bandar Seri Bengawan id Brunei. Kalapas do kinanaantakan diti, oduhan tutumombului id siriba 14 toun do tumakad tu' kogumuan do tulun di nootungan do watu mantad Timpak Tolingo Keldai nopo nga mantad Singapura om yolo nopo nga tangaanak i tinumanud do tombului miampai minsingilo do hilo. Kinoyonon diti nopo nga id 6.1 Kabaatan, 116.6 Kotonobon. Ginumogor di koinduo nopo nga lobi opian om soginumu 47 miampai 2.2 gisom 3.3 skala richter.
Kotumbayaan
Miagal do hinggo-hinggo nulu takawas id pointongkop pogun, Nulu Kinabalu nogi nga au kotongkiad mantad tangon-tangon mistik om lagenda di olumis. Tinaru Kadazandusun i poingion id posorili do Kundasang om Ranau id Sabah minamarait do yolo nopo nga mantatamong om mongumolig do Nulu Kinabalu mantad po di laid. Otumbayaan yolo do tana posorili, talun, waig om Nulu Kinabalu sabaagi kinoyonon di tosundu om nuru do piaraon kasari. Otumbayaan nogi yolo do sunduan komolohingan di nangapatai no nopo nga hilo om poingundorong no id Nulu Kinabalu om posorili dau. Tutumakad nopo nga sunudan montok mantamong do kowoowoyoon diolo maamaso tumakad, mantamong do pakayon diolo, au minggangau, au minlohou do ngaran tulun, au mintogod toi ko' mongirak di mindala-dala.
Tumakad miampai kowoowoyoon di aauk om mongkorobibi nopo nga oduhan kopio tu kaanu popoimbulai do koligaganan. Nulu Kinabalu nopo nga kistruktur watu di otidong, kiluang om kotompisalon. Tali tumakad nogi nga nuru gunaon solinaid tumakad montok mongilag do aratu id gaung, i ogumu id timpak do Nulu Kinabalu.
Id sawat do Nulu Kinabalu nogi nga haro ogumu torobong om nungkudan waig sandad. Otumbayaan o tinaru Kadazandusun do hiri no poponsuon do sunduan komolohingan diolo. Hiri nogi kinoyonon do piipiro Bobohizan do momolihung tinan diolo montok mongidu korutumon. Baino, nungkudan waig nopo dii nga nosiliu sabaagi torobong lansanon (wishing well) montok di tutumakad do Nulu Kinabalu. Piipiro tutumakad nopo nga oubas do papataam tusin taparak id torobong lansanon dii sabaagi iso ralan do mamagatang do sunduan komolohingan tinaru Kadazandusun moi do au mangasou diolo maamaso tumakad om lumintuhun.
Sunudan nogi o tutumakad montok au sumobu toi ko' tumai id nungkudan waig tu' iri nopo nga au osonong kokitanan montok tulun songkinoyonon om nogi popoimbulai katagadan do "mogigion suai" i poingion do hilo, i au okito momoguno do mato toomod.
Koimoton
Panorama mantad timpak Nulu Kinabalu.
Kopokitanan mantad Kinabalu
Kopokitanan mantad sakai tawan kumaa kotonobon Sabah.
Kopokitanan kumaa sawat, haro poninanan ] i okito miampai otolinahas maamaso tumakad. 
Kopokitanan Nulu Kinabalu mantad Pekan Nabalu.
Nulu Kinabalu miampai kopokitanan gaas TELEKOM
Kopokitanan id siriba mantad plat id timpak do Nulu Nulu Kinabalu
Kopokitanan mantad plat Nulu Kinabalu kalapas nokosuku o tadau 
Kopokitanan Nulu Kinabalu mantad Walai Tuundorongon Laban Rata.
Kopokitanan ralan id pialatan do Kota Kinabalu om Sandakan
Kopokitanan Nulu Kinabalu mantad Tanjung Aru
Kopokitanan tawan mantad timpak Nulu Kinabalu
Nulu Kinabalu maamaso tumonob o tadau mantad Mengkabong.
Nulu Kinabalu maamaso timpu dongosuab id Tuaran, Sabah
Nulu Kinabalu om tawan
Nulu Kinabalu.
Nulu Komaki (, Komakiyama) nopo nga nulu di 86 m o kinawas (282 ka) i poinladsong id kakadayan Komaki, Prefektur Aichi, Jepun. Ontok iso timpu, nulu dii nopo nga haro Tioyon (palace) Komakiyama di mantad, i winonsoi di Oda Nobunaga. Guas dau nopo nga poinwalad osomok do 600 m (1,969 ka) mantad kosilahon kumaa kotonobon, om 400 m (1,312 ka) mantad koibutan kumaa kabaatan, i pointongkop do kinoyonon kiginayo lobi kurang 21 he (52 ekar). Nulu dii dinondo nopo nga nosiliu do taman kinawayaan, i kiharo do mogisuusuai tinuhan do tioyon (palace) kaampai no torobong waig om tolig watu, suai ko' artifak i haro ontok timpu laid di lobi osodu. Sundung do nointutunan miampai puun sakura, boogian koibutan do nulu dii nopo nga walai kumaa ogumu puun Machilus thunbergii. Iti nopo nga iso-iso no kinoyonon hilo hinonggo nokosuni o puun-puun diti maya semula jadi. Kolobusan kawagu Tioyon (palace) Komakiyama nopo nga winonsoi ontok toun 1967 om pinoiyanan do Muzium Nawayaan Kakadayan Komaki.
Tioyon (palace) Komakiyama
Tioyon (palace) Komakiyama (, Komakiyama-j) nopo nga tioyon (palace) Jepun woyo yamashiro timpu Sengoku i poinladsong id kinoyonon i dinondo nokosiliu soboogian mantad do kakadayan Komaki, Prefektur Aichi. Ii nopo nga winonsoi di panglima sangod Oda Nobunaga montok popouhan do monolod Wilayah Mino, om sumusuhut ginuno kawagu di Tokugawa Ieyasu id suang tinggisaman dau montok hegemoni kumaa Toyotomi Hideyoshi. Notinoligan o tinuhan dau sabaagi Kinoyonon Kinawayaan Pogun mantad po 1927.
Kointutunan
Poinladsong o Tioyon (palace) Komakiyama id Nulu Komaki, iso nulu kikinawas 86 m (282 ka) i poinpisuk id taatanga' do Dataran Nbi id tanga' Wilayah Owari. Lokasi dau di poinpisuk kikomoyon do tioyon (palace) dii nopo nga haro kokikitanan di osonong mantad oinsanan arah. Tioyon (palace) diti mantad do teres di ogumu id lereng nulu di otidong, tinoligan do tolig watu om tangkad di otuu, miampai bailey suang id tompok, pinonobat do tenshu.
Nawayaan
Kalapas minangala i Oda Nobunaga di Imagawa Yoshimoto id suang Pisangadan Okehazama ontok toun 1560, minonoronong do pialatan kosilahon dau, pinoundaliu dau o pongimurian dau kumaa panaladan Wilayah Mino id koibutan. Minomonsoi isio iso tioyon (palace) id Nulu Komaki ontok toun 1563 sabaagi longkod operasi dau tu minsomok do kinoyonon tanga' om kosilahon Mino. Nakalantoi i Nobunaga do minaganu Mino ontok toun 1567 om pinoundaliu o tirikohon dau kumaa id Tioyon (palace) Inabayama (Kastil Gifu timpu dumontol) ontok toun 1567 om sumusuhut pinoundaliu dau o pongimurian kumaa panaladan wilayah Kansai kumaa kotonobon, minongiduan do Tioyon (palace) Komakiyama.
Kalapas do pamatayan di Nobunaga ontok toun 1582, koimbulai o konflik di Oda Nobukatsu om jeneral nointutunan i Toyotomi Hideyoshi. Miiso i Nobukatsu miampai di Tokugawa Ieyasu om minonolod do Wilayah Owari, om i Hideyoshi nopo mongigit do Wilayah Mino. Suminoborong i Jeneral Hideyoshi, Ikeda Tsuneoki do Bawang Kiso om minogigion id Tioyon (palace) Inuyama. Montok sumaap do laang diti, poingion om pinoburu di Tokugawa Ieyasu o Tioyon (palace) Komakiyama i kusung. Misangod o goduduo puru dii id suang siri pisangadan i soboogian ginayo amu milo pootuson om ointutunan maya kolektif sabaagi Pisangadan Komaki om Nagakute. Nopupusan o koborulangan dii soira tuminuku i Ieyasu kumaa dii Hideyoshi, om mantad dii kuminaa isio id Wilayah Mikawa, om insan po kawagu noiduanan o Tioyon (palace) Komakiyama.
Ontok timpu Edo, nokoguli o Wilayah Owari id siriba do klan Tokugawa, om pinotimporon do Domain Owari o Tioyon (palace) Komakiyama sabaagi kubu sekunder i gunoon id suang kaganggarahan, tu pinotimporon o bontuk sandad kubu dii. Ontok timpu ponondulian Meiji, norumbak o soboogian ginayo do kubu-kubu diti. Pinotoluod di paganakan Tokugawa o kinoyonon diti kumaa karajaan tampatan ontok toun 1930 om nokosiliu iso taman. Winonsoi kawagu o Tenshu palsu id tompok ontok toun 1967 om pinosimban ontok toun 2006. Pinomodel o bongunan dii tumanud do Pavilion Hiunkaku kuil Nishi Hongan-ji id Kyoto om mantad dii ii nopo nga okon ko' kapamansayan kawagu di kotunud mantad aspek nawayaan. Ii nopo nga pinoiyanan do Muzium Nawayaan Kakadayan Komaki miampai poomitanan do perisai samurai, gayang Jepun om senjata api timpuunon, jubin taap om artifak suai i nokito maamaso pongukadan id kinoyonon tioyon (palace) dii.
Sinodu nopo kinoyonon diti nga 20 minit do mamanau mantad Stesen Komaki Meitetsu Komaki Line.
Nulu Kseda (Turkish: Kseda Da), nopo nga nulu i poinladsong id watas Elekirt id Ar, Turki. Kinoyonon diti nopo nga lobi kuang 20km mantad longkod do watas Elekirt
Kseda nopo nga iso mantad piipiro nuluhon bobos akawas id Ar. Nulu nopo diti nga poinladsong id koibutan do longkod watas Elekirt. Nulu nopo diti nga piomuangan do duo nulu, Big Kseda om Little Kseda. Little Kseda nopo nga kikinawas do 2.679 meters (8ft 9.5in).
Kopokitanan do Kseda mantad Sarkam
Nulu Tambuyukon toi ko' Tamboyukon (Boros Tabai: Nulu Tambuyukon) nopo nga nulu i poinladsong id boogian do Pantai Kabaatan om Kudat Sabah, Malaysia (poinladsong id tolu titik tolu watas do Ranau, Kota Belud om Kota Marudu). Andasan iti sabaagi do nulu kotolu bobos takawas id pogun diti miampai kinawas do 2,579 metres (8,461ft), om poinladsong id koibutan bobos takawas do Nulu Kinabalu.
Sidwatu
Dataran bobos takawas do timpak glasier om kinoyonon glasier Pleistosen id kinoyonon do Kinabalu nopo nga kohompit no mendapan di kaagal-agal id somok do Nulu Tambuyukon i kaanu popokito do timpak Tambuyukon, Nulu Kinabalu om nogi Trusmadi id lobi akawas mantad boogian suai do Dayat Crocker maya do Pleistosen. Miampai do Nulu Kinabalu, soboogian nogi o nulu diti do Formasi Wariu.
Kopogikaakawaan do biologi
Nulu diti nogi nga monokodung do mogikaakawo kawo flora om fauna i poinsuai-suai, kohompit no do piipiro kawo susumuni kukuanga mantad genus Nepenthes. Ponoriukan mamalia di toun 2012 om 2013 mantad 300 metres (984ft) kumaa timpak, pinoporikud do populasi koduo tikus timpak i noilaan, miampai soginumu do 44 kawo mamalia.
Kowoowoyoon
Kiwaa duo wayaan do tumakad kumaa timpak do Nulu, iso nopo nga mantad kampung Monggis om iso nopo nga mantad do pencawang Taman Sabah id kampung di miagal, koduo-duo kinoyonon diti nopo nga poinladsong id Kota Marudu miampai kasagaan do pihak kikuasa taman i nuru do pokionuon pogulu do tumakad. Nulu diti nopo nga noroitan sabaagi iso ririkoton do ekokotombuluyan Sabah, sundung pia okoro.
Papan tanda do timpak nulu. 
Wayaan do nulu.
Kokoyuan id nulu.
Nulu Trusmadi toi ko' Trus Madi nopo nga iso nulu i poinladsong id Boogian Pedalaman, Sabah, Malaysia. Ii nopo nga nulu koduo bobos akawas id Sabah om Malaysia miampai kinawas 2,642 meter (8,668ft), kalapas Nulu Kinabalu. Lobi monginam do tumakad Trusmadi ko' nulu dii.
Sidwatu
Sidwatu nopo do nulu diti nga kaampai no formasi tertiari mantad watu burutak (mudstone), syal om argillit miampai lapau tokoro do kuarsit, watu togis (sandstone), watu kelikir om watu kapur brekias.
Biodiversiti
Koiyonon nopo do nulu diti nga poinsuang id Rizab Hutan Trusmadi i monokodung mogikaakawo flora om fauna di ogingo, kohompit no Nepenthes macrophylla, iso kawo susumuni kukuanga. Hibrid sandad Nepenthes  trusmadiensis nopo nga pinungaranan kaampap ngaran nulu diti. Ontok 1999, pinoindalan iso ekspedisi skala tokoro kokomoi biodiversiti nulu diti maya pitabangan do Muzium Sabah om Muzium Simbakuro Alam Semula Jadi Universiti Damung Louisiana miampai mogisuusuai spesies tombolog i norubaan id kinoyonon dii.
Kouyuuyuo'
Ii nopo nga iso mantad kinoyonon ekopodtuongisan om katakadan nulu id Sabah. Kiwaa tolu wayaan tumakad nulu, ii no mantad Wayaan Kaingaran (Tambunan), Wayaan Mastan (Keningau) om Wayaan Mannan (Sinua, Sook, Keningau). Wayaan Kaingaran om Mastan nopo nga awayaan nung momoguno padsakayan 4WD om Wayaan Mannan nopo nga kiwwaa ralan akses di osonong.
Nulu Wakid nopo nga nulu koduo akawas id watas Tambunan, kalapas Nulu Alab (1,500 meter). Kinoyonon nulu diti nopo nga id Kampung Sunsuron om sinawat 1,372 meter om nosorilian gouton di akapal om otomou. Id timpak nulu diti haro iso salib di noingkakat piipiro toun di nakatalib.
Nulu Wakid di poindoros Kampung Sunsuron. Gouton id posorili nogompian montok momogompi nulu sabaagi konuan aasil talun om tadon pana'an waig di oponsol montok tulun kampung id posorili.
Ngaran
Tumanud tulun poingion poinsomok nulu, dii pogulu po haro songulun odu di moi indakod Nulu Wakid montok mogihum aasil talun. Soira noliong i odu, toinsanan tulun id kampung mongoi pogihum, nga wakid po nokito. Mantad dii, pinungaranan nodi nulu dii sabaagi Nulu Wakid.
Nuludan boros
Tumanud di Dokutur (Dr.) Goris Keraf (1979), oruhai no do koinsanan kouludan boros toi garama do baino nabaagi tumanud di Aristoteles. Otopot nopo kopio nga, iy Aristoteles nopo diti nga awu ih minomaagi do koboros-boroson kumaa do 10 kowoyo-woyoon. Numaan nopo dau onuai do koulud-uludon. Pinomogian koulud-uludon boros nopo di timpuuni nga walu no.
Soira tongoulun Iropah do minongulud garama id koboro-boroson diolo, ruhangai no diolo do koulud-uludon kawawagu it oguno diolo. Ka di pinoruhang diolo nopo diri nga ka sandang om ka giak.
Noputan ponsoliwan
Etimologi
Pointanom no kopio o istila Nunuk Ragang di kirati do "puun nunuk taragang" id pomusarahan do tulun Kadazan-Dusun. Noboros kaka do id pogulu po, poingiyon om taki om todu do tulun Kadazan-Dusun id iso walai tanaru di poinwili id pogirubaan do Bawang Liwagu Kogibangan (ponong gibang), Liwagu Kawananan (ponong wanan) om Bawang Labuk. Kiwaa o hopod tontobon paganakan id walai dii id siriba do iso puun nunuk tagayo poinragang.
Gisom dinondo, aiso po o ponoriukan arkeologi di nowonsoi id kinoyonon do Nunuk Ragang om aiso nogi ruputan kokomoi kokunamaan nuununu relik arkeologi montok popohinta kinohoroon tulun kuno do Nunuk Ragang. I haro nopo nga tungkusan tangon doh guluh guluh (susuyan dongugulu do taki om todu) di pointanom id pomusaahan om "sagiaan fisikal" (dapu tontok toinsanan) di pinobagi-bagi id pialatan diolo di nuru gompion do tikid tinaru gisom do tadau baino. 
Gama tikid tadau do tulun donggulu-gulu do Nunuk Ragang nopo nga magasu om monimung totus talun, mooi pokisada, om pokibirid. Mananom-nanom nogi yolo do kinotuon, ii nopo nga woih, guol om mundok. Aiso po i manaananom do parai ontok dii. .
Pokito pogisosompuran mitoluod om pogiuhupan mitatabang o tulun dongguugulu Kadazandusun soira popoindalan do timbaba'on om tonggungan diolo sondii. Pogulu patatap do timbaba'on om tonggungan, papaharo yolo do pitimburungakkan ii no pogibaabarasan montok papatantu disai paganakan toi ko i mion walai honggo di kitonggungan montok paparalan isoiso gana timbaba'on. Amu oilaan toun piro po di totopot poingiyon o todu om taki do tulun Kadazandusun id Nunuk Ragang. Poingkuro po, soira nowonsoi iso projeksi tumanud di naaga do tikid walai kiwaa 5 o tulun, om momoguno do kadar kogoyoon purata 1.7 piatus tikid toun, monto dii id timpu pikiikiro do 600 toun, ginumu tulun do Kadazan- Dusun id Sabah nopo nga korikot do 500,000 tulun. Mogowoit iti dati gumuli kawagu id pialatan toun 1590  1610 do poingiyonon pogulu Nunuk Ragang. Banci kependudukan 2010 popokito do kiwaa 555,647 o tulun Kadazan-Dusun idSabah.
Sumusuhut, soira nopo nokosuang isido id Sikul Taang Takawas, iri no tu id taang 1 gisom 5 nga nokoumbal nogi isido do minaganu tonggungan sabaagi do kumoduwo ponorikohon montok Kelab Bimbing om Kaunseling, monuunuat montok pitimungan St. John Ambulans, kumoduwo ponorikohon montok Kelab Pencegahan Jenayah om sabaagi nogi ponorikohon do tinimungan badminton id sinikulan disido di. Suai ko iri, insaru nogi isido do moi woyo do pialan-pialan id maan poindalano' id sikul dau miagal ko sayembara puisi, monondig, roisol, syarahan, manangon, kuiz om momohiis id doung' Malayu. Okon ko iri no, nokoumbal nogi isido do nakaanu do pangarait sabaagi Lundu Nilam id taang do Kabansaan antakan toun 2004 om nakalantoi nogi id pialaan do roisol Permodalan Nasional Berhad. 
Ponudukan Potilombus om Gama
Antakan wulan Madas 2013, nopongo disido o' sinikulan dau hilo id Univositi Edinburgh om minongoput koimbagu sinikulan id gana Master of Philosophy (MPhil) in Translational Medicine and Therapeutics (TMAT) id Universiti Cambridge. Suai po, Nur Amalina nogi diti nga minonimbaba pisingubasan sabaagi do dokutul wagu id Lamin Pongusapan Univositi Cambridge solinaid do 2 toun pogulu do kotimbaba pisingubasan sabaagi songulun dokutul aba'al id gana do pembedahan. Nakaawi isido do suminikul miampai Ijazah Sarjana Kalas Koiso antakan di pintangaan toun 2015. 
Sumusuhut, kalapas nakaawi isido do suminikul id Univositi Cambridge nga tuminilombus kaagu yau suminikul id Imperial College London antakan Magus 2015 moi do' kosiliu sabaagi dokutul aba'al id gana pembedahan kopiipio om minaganu nogi isido do felo akademik klinikal id siriba do NHS Healthcare Trust. Suai po, Nur Amalina nogi diti nga nokoumbal nakaanu do gaa Darzi Academic Cliniccal Research Fellowship mantad di Imperial College London. Nondo nopo nga minanganu isido do PhD id gana do pongusapan id Imperial College London miampai koponguhupan mantad Imperial College om nogi National Institute Health Research (NIHR) id United Kingdom (UK) da'amot poingkalaja yau id lamin pongusapan di abantug hilo id London. 
Koposion sondii
Minsingilo isido maya soduontong om intone. orohian isido do program-program soduontong di okito do realiti miagal ko siri Fear Factor, The Apprentice, Natonal Geographic om Discovery Channel. Koingkaa tu orohian isido do ahal di sa'pon om osili ii sabaagi totonudon disido.
Nur Dhabitah binti Sabri (nosusu ontok 12 Madas 1999) songulun atlet susumimpok Malayia. Nakaanu isido do pingat Gangsa id pialaan Sukan Komanwel 2014 id acara tongondu 10 meter platform miampai di Pandalela Rinong.
Nurul Izzah; (nosusu ontok 19 Milau 1980) nopo nga penjawat don ginumuan Malaysia kipusakag Malayu i kiwaa nawayaan perkhidmatan di anaru sabaagi penggubal tilin, aktivis, om nogi lansanon om ponokodung kowolihon sosial. Sumaan nogi isido sabaagi Ponorikohon Bersama Sekretariat Jawatankuasa Momilin Panalad Kewangan (ACFIN) miampai Tan Sri Hassan Marican mantad Mansak 2023.
Sumaan isido oruhai sabaagi Momilin Wanan montok Perdana Panalad id suang totongob (hal-ehwal) Kobodian om Kewangan pogulu Gundohing Nurhisham bin Hussein, bagas Luguan Pakar Kobodian KWSP, mongigit jawatan id Pejabat Perdana Panalad. Isido nopo nga Puru Parlimen Permatang Pauh mantad Mikat 2018 gisom Milau 2022 om Lembah Pantai mantad Gomot 2008 gisom Mikat 2018.
Isido nopo nga puru Simpung Keadilan Rakyat (PKR), iso simpung komponen Tupakat Lansan (PH) om tupakat sasaap (opposition) Pakatan Rakyat (PR) nokopogulu. Nokoumbal isido sumaan sabaagi Naib Presiden PKR mantad Milau 2010 gisom minidu isido mantad jawatan dii ontok Momuhau 2018 om nokoguli mongigit kawagu dii mantad Madas 2022. Sumaan isido id suang Jawatankuasa Kira-kira Wang Negara mantad 2018 gisom 2022 om nogi Momoboros KEADILAN montok Kapanaladan Pembangunan Wanita, Keluarga om Masyarakat.
Ponudukan
Nokosikul i Nurul Izzah id Sikul Kabansaan Nuluhon Damansara, Kuala Lumput. Id sinikulan lintanga, suminikul isido id Sikul Lintanga Sri Hartamasa, Kuala Lumpur om Sikul Lintanga Assunta Petaling Jaya Selangor. 
Id taang universiti, minongput isio do palajalan id Longkod Matrikulasi UIAM, Petaling Jaya. Poingkuro po nopiil isido om minundaliu minoi Universiti Tenaga Nasional (UNITEN). Lumansan do pokinsianan do tapa disido montok sumuang id gana komisiwal.
Paganakan
Suminawo isido di Raja Ahmad Shahrir ISkandar Raja Salim om notoluod do iso tanak tondu pungaranan do i nur Safiyah. Raja Ahmad Shahrir Iskandar nopo nga bagas mokiikinobos do Nuluhon Bintang Boys School om nogi Universiti Cambridge. Babaino, kumalaja i Shahrir id iso bank korporat. Nokopointutun i Nurul Izzah om Shahrir ontok nokopiruba id Institt Impohon Ponoriukan (Iso institusi di pinoimagon di tapa dau, Datuk Seri Anwar maamaso nosiliu sabaagi Monguunguhup Woyoon Panalad Malaysia di ulu). 
Nokoindalan pisaasawaan diolo ontok 9 Mikat 2003, maamaso hilo po i Datuk Seri Anwar do Penjara Sungai Buloh. Pinabanar do Jabatan Penjara Malaysia do sumoliwan i Anwar Ibrahim montok sumiliu do wali kumaa tanak dau, Nurul Izzah. Nokorikot i Tan sri Azizan Zainul Abidin, Tan Sri Hassan Merican om i Datuk Seri Nazri Aziz. Sultan Terengganu ii no tu i Sultan Mizan Zainal Abidin nga nokorikot nogi ontok dii. Pinosoliwan i Anwar Imbrahim mantad penjara ontok September 2004 maamaso nosiliu i Abdullah Ahmad Badawi sabaagi Woyoon Panalad Malaysia. . Pikoruhangan dii natahak gaa do duo tanak, iso tondu om iso kusai. Poingkuro po, pinoruput minokianu pitongkiadan i Nurul Izzah di toun 2014 om maamaso diolo dii paparalan do proses padaha (kuut). . Dohuri dii ontok 15 Milatok 2015, pinotongkiad isido do talak iso. 
Kohompitan id komisiwal
Maamaso tapa disido, i Datuk Seri Anwar nagakom do kotinanan pulis tu notondos do liwat om sala guno kuasa, okito i Nurul Izzah sabaagi lansanon do sumaap montok tapa disido. Koumbal isido minoi ruba do Presiden Filipina, Joseph Estrada om minokianu ponguhupan disido. Aparagat isido id garakan Reformasi 1998 om koumbal nokoulai turos disido id CNN om BBC. Ontok dii kiumul isido do 18 toun. Koumbal nogi nolohou sabaagi do 'Puteri Reformasi' tu ii di pinuruan disido om kogingohon disido.
Kalapas balajal id universiti, nokosiliu i Nurul Izzah do momooindalan do komisiwal id upis Simpung Keadilan Rakyat. Sumusuhut, suminiliu do sukarelawan kumaa tinimungan Pemantau Kesihatan Global (Global Health Watch) om suminiliu nogi do puruan do abaabayan Forum Antarabudaya Luguan Koonduan hilo id New York, Mirika Sompuu.
Mantad di toun 2001, pinopoindalan i Nurul Izzah om tambalut disido mantad koinanan okon kolunduan miagal ko SUARAM (Suara Rakyat Malaysia) om ALTSEAN BURMA do pogibaabarasan miampai mokiikinobos do Malaysia om soliwan pogun id universiti-universiti id pomogunanan montok popolombus rolou kokomoi kobolingkahangan do tunud asasi tulun miagal ko gakaman ISA id Malaysia.
Gama id Porundangan
Lembah Pantai (2008-2013)
Ontok pilihan raya umum 2013 id Malaysia, i minongobi i Nurul Izzah do Simpung Keadilan Rakyat (PKR) om minoi tanding montok tirikohonon parlimen Lembah Pantai. Suminaap isido do Datuk Seri Shahrizat Abdul Jalil mantad Barisan Nasional. Kalapas pialaan dii, nokoimbulai i Nurul Izzah Anwar sabaagi i nakalantoi miampai ginumu undi di aggayo. Nakaanu isido do 21, 728 undi, daamot dii sinaapon disido nakaanu 18,833 undi. Kootusan diti pinopogirot do kinoingkokoton disido sabaagi Puruan Parlimen Lembah Pantai di nopili, popomilo disido montok momuumuru om mongongobi tongoulun id kinoyonon dii.
Lembah Pantai (2013-2018)
Ontok pilihan raya umum 2013, insan po kawagu minomohinta i Nurul Izzah do kinagarasan komisiwal dau id pogiahauan do tirikohonon parlimen Lembah pantai om nakalantoi suminaap di Datuk Raja Nong Chik Raja Zainal Abidin mantad Barisan Nasional. Nakaanu i Nurul Izzah do majoriti 1848, kalapas minonorimo 31,008 undi kumaa 29, 260 undi montok di Raja Nong Chik.
Permatang Pauh (2018-2022)
Nopili i Nurul Izzah id Parlimen Pisompuruan montok tirikohonon Permatang Pauh id tirikohon do Pulou Pinang, minongolon di Datin Seri Wan Azizah Ismail id pilihan raya umum 2018. Nakalantoi isio do majoriti 15 668 undi. nakaanu i Nurul Izzah do 35, 534 undi om minangala' do calun Barisan Nasional (BN), Datuk Mohd Zaidi Mohd Said miampai minaganu unid soginumu 19866 undi om i Afnan Hamimi Taib Azamudden mantad PAS (14, 428 undi). Kalapas nopili, mimparagat i Nurul Izzah do paparalan piipiro program montok koyonon disido. Program disido id siriba do Agenda Kesan Sosial PAUH kigoos montok popolombus kopomuruan don ginumuan transformasi miampai torodok di ogirot kumaa bagas sosial di positif, kamampanan om umul di tanaru.
Inisiatif Kompos PAUH
"Aiso Mumu Montok Winoun" toi ko Inisiatif Kompos nopo nga program panarampasan do mumu di kitudu montok popokuri mumu taakanon maya pengkomposan.
PAUH Penang Pintar
Pinopoindalan o Penang Pintar miampai ponguhupan do kotinanan ponudukan sandad ii no tu Penggerak Komuniti Komulakan Pulou Pinang (PEKA) montok popotounda tuisyen aiso baraian montok susumikul UPSR, PT3 dan SPM montok paganakan di kopongonuan okuri. Pinapaatod nogi o Pulou Pinan Pintar do mongingia montok monguhup kalas pomoruhang id sikul tahfiz id kinoyonon do Permatang Pauh.
PAUH Agro Tech
Program diti nopo nga panalasaian do pomutanaman moden ii au momoguno do kawanit gunraag montok sumaap do koligogonon kosimbanan iklim om manamong taakanon, om manamong nogi do kababasan momuumutanom om momoomoguno.
Projek Wanita PAUH
Maya Projek Wanita Permatang Pauh, tondu sandad kikosiwatan do popoingkawas koposion diolo maya pambalajalan do kabaalan wagu di milo padagango. Miniamung nogi Yayasan MyPrihatin do Projek Prihatin Permatang Pauh Wanita Projek (PPWP) di naampayat do nopuadan om suri walai. Pogiuhupan dii papaasil do rasuk sikul om soboogian mantad kounalan dagang tahakon kumaa Program MyHeart.
Projik rintis aangkal do Program SEDAR nopo nga program psiko-sosio-spiritual di popohompit do kopomogunaan do metadon id ponunguban om nakaanu kasagaan do JAKIM (Jabatan Kemajuan Silam Malaysia) montok panagih heroin di manu gumuli id ralan totopot. Tudu do Progam SEDAR nopo nga montok popotonduli yolo di minanagih dadah om popoiso kawagu yolo id suang komuniti, poposodu diolo do ukuman kumaa momoguno dadah maya ponginsamakan di moginsian. Program pongingkudian do koligogon metadon diti kitudu montok monimung RM 230,000 om nakalantoi do monimung RM 187, 000 id tinggisaman babaino.
Gama Sabaagi Aktivis Politik
Nakaanu i Nurul Izzah do reputasi tu aparagat isido po popooinggisom do tunud komisiwal om don ginumuan, lolobi po maganu ginawo om tumopot kumaa agenda reformasi poinggonop di kitunu do popoindalan demokrasi id Malaysia. 
Nurul Izzah, puru Tinimungan Rentas Simpung Parlimen Malaysia KRPPM montok momiwagu Panjara om Kinoyonon Nangagakom, id woyo potilombus di poposotol do konuruan do reformasi do Panjara Pogun. . Monokodung kopio isido do reformasi parlimen, minggoos montok popoguli kuasa porundangan kumaa Puru Parlimen miampai papahali do pibarasan poinhimag do rang-hinatan (ordinance) Suruhanjaya Pendidikan dan Latihan Kemahiran Industri 2018 Rang Undang-undang Jenayah Kebencian Kaum dan Agama 2016, Akta Hasutan (Pemansuhan) 2013, Akta Kemajuan Petroleum 1974 (Pindaan) 2012, Akta Mesin Cetak dan Penerbitan (Pemansuhan) 2012, dan Rang Undang-undang Pembatalan Darurat 2011.
Goos gamut disido nopo nga pointorodok kumaa popoingkawas do tinimungan di bobos kotimbaba id koyonon pilihan raya dau. . Piipiro inisiatidpoingaran-ngaran disido sabaagi Puru Parlimen Permatang Pauh nopo nga kohompit no program Menghilangkan Halangan kepada Pemeriksaan Serviks (ROSE), Projik Tondu Permatang Pauh di kitudu do popoingkawas kabaalan tondu id id kikoonuan do siriba do 40% om Ponoriukan Komisikanan Mogisuuusuai Dimensi Permatang Pauh. .
Ontok Madas 2021, i Nurul Izzah miampai ponguhupan Prof. Fatimah Kari, poposoliwan ruputan kokomoi Indeks Kemiskinan Pelbagai Dimensi (MPI). Ponoriukan diti mongintob mogisuusuai dimensi korutumon di nawayaan do 332 suang walai B40 id Permatang Pauh. Indeks Kemiskinan Pelbagai Dimensi (MPI). Miampai poposuang do dimensi miagal ko kopoimogonon do tondu om kapanamangan do posorili, indeks diti kitudu montok mongunsub ponginsamakan poinggonop montok momonsoi kawagu koposion kalapas konflik, popotorodok do kosinggawaan toinsanan tulun loolobi po tongokoonduan. . Onom wulan di sumusuhut, Mustapa Mohamed, bagas do panalad id Jabatan Woyoon Panalad montok Hal Ihwal Kobodian pinopointayad do palan koporintaan montok monorumbak metodologi MPI kabansaan sabaagi tisuli montok ponoriukan dii. Pinaralan o ruputan di ohimag dii di Mustapha Mohamed ontok Gumas 2021. 
Ointutunan nogi i Nurul Izzah id pogisaapan dau montok layat. Palestin.  Pointilombus nogi isido do popointalang solidariti montok pogisaapan do Palestin mokianu kagabasan om mokianu toinsanan montok popotingkod Koyonon Israel hilo. . Ontok 20 Gumas, Nurul Izzah om The Malaysian Women's Coalition for Al-Quds and Palestine (MWCQP) pinopointalang sokodung poinggonop montok manalasai do pogioduhan di maamaso id Palestin om pinapaatod nogi do nuut di au kosokodung kumaa Kedutaan do Mirika Sompuu (MS). Ontok 8 Momuhau, Nurul Izzah miampai The Malaysian Parliament Caucus for Palestine minanahak nuut di au kosokodung kokomoi pogioduhan id Gaza kumaa do Kedutaaan Mirika Sompuu (MS) Koisaan Eropah (EU) om Upis Pesuruhjaya Takawas British kumaa Malaysia id longkod pogun. 
Pilihan raya umum Malaysia
Pilihan raya umum 2008
Nopili i Nurul Izzah do Simpung keadilan do mitanding id kinoyonon Parlimen Lembah Pantai sumaap di Datuk Seri Shahrizat Abdul Jalil (Barisan Nasional) om calun osinggawa N. Periasamy id . Momuumuruan tirikohonon dii solinaid do 3 penggal nopo nga Shahrizat Abdul Jalil, Panalad Kopoimogonon tondu, paganakan om masyarakat id koporintaan Barisan Nasional ontok dii. Ruputan tosopung mangaga' do pakakalon o tirikohonon dii i Shahrizat tu koumbal isio do kosiliu panalad bobos popular om ontok pilihan raya 2004, pinapakakal isido do tirikohonon miampai majoriti 15,288. Nakamanang isio do tirikohonon dii miampai nakaanu do 21,278 undi ko di Shahrizat di nakaanu 18833 undi om calon osinggawa 489 undi, sumusuhut nopili sabaagi Puru Parlimen wagu . Kinaalaan di momuuruan do tolu panggal kikuasa di do turos wagu nopo nga iso ko mantad ogumu kotigagan id pilihan raya 2008, di pinopokito kinatagakan tagayo tirikohonon parlimen do simpung momorinta. 
Daamot dii, tama disido Datin Sri Wan Azizah nakamanang id parlimen Permatang Pauh, Pulou Pinang. Percaturan PKR kalapas 15 April 2008 nopo nga tirikohonon Permatang Pauh maan pokusungo montok manahak wayaan di Datuk Seri Anwar do mitanding hilo. Kalapas Nurul Izzah nakamanang id Lembah Pantai, pinoposogu isido do popokusung tirikohonon di montok manahak wayaan montok tapa dau. 
Pilihan raya umum 2013
Insan po kawagu pinapatahan isido do tirikohonon Parlimen P1121 Lembah Pantai miampai nakaanu undian majoriti 31 008; om nakalantoi papaala susumaad dau i Raja Nong Chik Raja Zainal Abidin (BN) nakaanu 29,161 undi om Rosli Baba montok tirikohonon (Osinggawa) nakaanu soginumu 167 undi. 
Pilihan raya umum 2018
Ontok PRU ko-14, minoi tanding i Nurul Izaah montok tirikohonon do Parlimen P044 Permatang Pauh di puruon do tama dau pogulu diti i Dato' Seri Dr. Wan Azizah Wan Ismail. Nakamanang i Nurul Izzah do tirikohonon miampai undian soginumu (35,534) miampai nakaanu majoriti (15,688) undi. Minangala isido do calun BN Mohd Zaidi Mohd Said (19,866) om calun PAS Ustaz Afnan Hamimi om nakaanu (14,428) undi. 
Pilihan raya umum 2022
Ontok PRU ko-15, naala i Nurul Izzah maamaso papatahan do tirikohonon Parlimen P044 Permatang Pauh do calun PN Muhammad Fawwaz Mat Jan di nakaanu 37,638 undi. Ahal diti nokowonsoi do nawayaan wagu id nonggo naala o kubu tagaras PKR diti tu insan nogi naanu mantad po di toun 1982. 
Nusa Ceningan nopo nga pulou tokoro id watas Nusa Penida, Klungkung Regency, Bali, Indonesia; id pialatan Nusa Lembongan om Nusa Penida om kabaatan tana tagayo Bali. Ii nopo nga id boogian kabaatan do Selat Badung.
Kiwaa iso kinoyonon lakun di ointutunan kalapas kotogisan Nusa Ceningan i kagayat ginawo soboogian peluncur mantad ko' ii kinoyonon lakun di lobi ogumu tulun id Nusa Lembongan.
Id pulou diti, haro o piipiro ralan om wayaan miampai kokitanan posorili di ogingo, om kokitanan ponong id kotonobon gumuli id Nusa Lembongan kumaa Bali i kopoondos kopio. Mintong tadau tumonob id Bali mantad rabung tanga Ceningan nopo nga kopisudong kopio miampai goos. Saluran piolungan id pialatan Lembongan om Ceningan nopo nga kinoyonon di ogumu pananaman hinamun om gouton tongor sandad.
Ointutunan o Nusa Ceningan mantad 2009. Pinoromut ii kumaa Pulou Lembongan maya sunsuyon okikip. Noukaban o piipiro longkod peranginan om hotel mantad piipiro toun nakatalib. Ii nopo kagayat kopio ginawo tutumombului nga sumimbul disan (cliff jumping) Mahana. Ii nopo nga ponong id sampaping kabaatan kosilahon Nusa Ceningan id Mahana Point Bar. Monoina o bar diti do duo platform mintolop ontok 5 om 13 meter. Pasagaon do sumimbul soira kabagal o kinawas o ruab (air pasang).
Nusa Dua nopo nga' kinoyonon resort i winonsoi di toun 1970-an id kabaatan do Bali, Indonesia. Otutunan sabaagi do enklaf resort limo rombituon di tagayo, kohompit do 350 hektar tana om manalob lobi ko' duo nohopod resort. Nusa Dua diti nopo nga' kisinodu 22 kilometer mantad Denpasar, ibu kota wilayah Bali, om notadbir sabaagi do soboogian mantad watas (kelurahan) id Kuta Kabaatan, Kabupaten Badung. Rati do Nusa Dua nopo nga' dua pulou (nusa 'pulou', dua 'dua'), tu' haro duo pulou id teluk kinoyonon do Kotinanan Koingakaktan Podtuongisan Indonesia (ITDC). Id boogian do kabaatan Pulou Semenanjung, om id boogian koibutan Pulou Nusa Dharma, lobi okoro nga' lobi olungung, om haro Pura/Kuil Nusa Dharma. 
Teras ITDC nopo nga' komuniti kitansar. Haro longkod pongintangan kotingoligan, om tutumombului oontok do bayaran montok sumuang.
Kinoyonon di kagayat
Kotogisan Geger
Kotogisan Geger nopo nga' id Sawangan, lobi kuang 3 kilometer mantad kabaatan do Nusa Dua. Rahat hiti nopo nga' otoronong, papasaga do momuumutanom montok mananom do rumpai rahat id kinoyonon diti, om nogi sabaagi pamagayat do tutumombului do mongoi pangka'au.
Water Blow nopo nga' id watas ITDC district hinonggo agayo lakun mantad do Rahat India om koontok do disan watu kapur id piras. Kosougian do waig nogi nga' kaasil mantad piras di okikip id siriba do piras, i papasalur do kosimpokon waig di au aatur gisom korikot do kinawas piipiro meter, gisom do 30 meter kinawas mantad impohon tumanud do arus tologod. Iti nopo nga' antakan do koingkawas o waig. Kinoyonon diti popotounda do pongintangan 240 taangh om bontuk watu nulu kitapui i poposiliu do kokitanan rahat di dramatik. Tapak diti miolit miampai tansar om haro bayaran tokuri nung sumuang.
Tanjung Benoa
Semenanjung Tanjung Benoa, miampai kampung Benoa id latar pogulu om Nusa Dua id latar tolikud
Id boogian do koibutan Nusa Dua nopo nga' haro gasait Tanjung Benoa, i mombontuk do mukim sondii miampai ngaran di miagal. Kampung sandad Bali Benoa nopo nga' id kinoyonon diti, gisom do baino, pomogunaan boros sangangadau "Benoa" sumuku kumaa kinoyonon diti. Kinoyonon mogikaakawo denominasi, kohompit no ponunguban om kuil Cina om Hindu i moginsomok. Kogumuan togis id kotogisan nopo nga' norulun gama do perlombongan terumbu karang di osomok montok do kakamot momonsoi. Hotel id kinoyonon diti nga' lobi omura kopiadang do Nusa Dua.
Pelabuhan Benoa, nogi nga' hilo, pogulu diti gunoon do kapal layar om kapal tongokoro. Antakan di Momuhau 2012, nokosiliu iti sabaagi do pelabuhan ponondulian Dompok Sompomogunan Pelayaran Benoa, kifungsi montok kinoyonon do mamanau om mamanau montok susumakai pelayaran. Sabaagi pelabuhan ponondulian, tutumombului milo rumikot toi ko' mamanau mantad do Pelabuhan Benoa maya kapal tulud toi ko' kapal mimpanau.
Antakan di 26 Momuhau 2012, minandalongon o Gabenor Bali do pormit montok momoguno, popoingkakat om mongurus do Teluk Benoa. Soginayo 838 hektar i ginuno do PT Tirta Wahana Bali International montok koumatan do podtuongisan mewah miagal do hotel, vila, pangsapuri, walai pongusapan sompomogunan, om longkod kohiakan miagal do taman tema, miagal do Disneyland.
Projek ponondulian watu karang
Nusa Dua nopo nga' iso mantad ko' limo tapak Bali i nakaanu gatang mantad projek ponondulian karang bobos tagayo id pomogunan (gisom 2021): Taman Terumbu Karang Indonesia (ICRG) kigontob montok papasang koinsanan id siriba sonriong unit struktur. Tinanggung o projek diti id siriba do Komontirian Hal Ehwal Maritim om Ponginsadaan, miampai gatang $7.5 riong. Boogian kotohuri do projek diti nokoindalan id kabaatan Nusa Dua,
miampai ponoriukan lapangan montok kosudongon montok kinoyonon di pinosoliwan antakan di Milau-Momuhau 2020. 1,000 tulun sandad,i natagakan do gama gama do pandemik Covid-19 om noiduan id suang do podtuongisan, binayaran montok momonsoi om papasang do 8,000 paip keluli, monikid tiso nopo nga' kininaru do 2 meter (6.5 kaki), sabaagi substrktur montok taman karang; gama diti nopongo di Gumas 2021. 
Projek diti nogi nga' kitudu montok mongingkuri do pongangguran maya mamalan do ponyoliaan om gama monginsonong id tapak, iso goos i kopiolit do boogian tagayo om lobi apagon id suang do ponondulian terumbu. Pongintangan proses diti id timpu tanaru gisom do baino diti nopo nga' pinoindalan miampai okuri po, om nuru iti montok momonsoi pangkalan data i milo poindalanon, i nuru montok popoingkawas toilaan am kokomoi proses om popoingkawas do kalantayon projek diti id timpu dumontol. Tries Razak, mantad Universiti IPB Java, pinopotilnahas do di toun 2021, "Mananom karang nopo nga' okon ko' mananom kayu, hinonggo mananom ko' nopo nga' sumuni no. Simbakuro nopo nga' ahaur po. Kalantoi doti id iso kinoyonon nga' osodu do duo meter,pangantak hidrodinamik toi ko' koonuan larva nga' misuai tokuri om au kanto kifungsi do hiri. Om kogumuan do projek ponondulian Indonesia nopo nga' poindalanon miampai aiso ponoriukan kopogulu, tukun tiruan nopo nga' au tinanom id kinoyonon di nuru kopio.
Hotel om resort
Antakan di toun 1983, id Kotinanan Koingkakaton Podtuongisan Bali (BTDC), ponogulu do ITDC, mongukab hotel kumoiso Nusa Dua, Nusa Dua Beach Hotel & Spa. Id kotimpuunon nopo nga' nigitan do Aerowisata don kolunduan, 
om baino nigitan do PT Sejahtera Indoco montok pihak Sultan Hassanal Bolkiah id Brunei, i minomoli do harta benda di toun 1990. Baino, Nusa Dua nopo nga' kilobi duo dozen,kogumuan nopo nga' hotel limo rombituon, resort. kinoyonon diti otutunan sabaagi do ririkoton tagayo rangkaian hotel sompomogunan miampai do Marriott International mongurus do siam hotel maya do Autograph Collection, Courtyard, Marriott Vacation Club, Renaissance, St. Regis, The Luxury Collection, The Ritz-Carlton, om jenama Westin, Accor mongurus tolu hotel maya do Mercure, Novotel, om jenama Sofitel, Hilton Worldwide mongurus do duo hotel maya Conrad om jenama Hilton, om Meli Hotels International mongurus duo hotel maya Meli om jenama Sol. Haro nogi harta benda i uruson do Aman Resorts, Club Med, Holiday Inn, Hyatt, Kempinski, om Santika Indonesia Hotels & Resorts.
Walu mantad ko' hopod hotel bobos tagayo id Bali nopo nga' id Nusa Dua. Haro 636-kunsi Grand Hyatt Bali nopo nga' hotel bobos tagayo id Bali di kumoiso nukaban di toun 1991. Kakal po iti sabaagi hotel montoroiso di bobos tagayo id pulou diti, tu' Ayanan Resort Bali nopo nga' lobi agayo id Jimbaran miampai teknikal nopo nga' kopiomungan do apat hotel di misuai.
Imej galeri
Kotogisan Nusa Dua
Piras do gasait Nusa Dua i poingimpa do Rahat India
Lakun rahat i miagal do geyser id iso mantad ko' duo pulou tokoro id Nusa Dua
Miagal, popokito do corong watu
Pintu sumuang do Nusa Dua
Wotik obulou nopo nga iso wotik mantad spektrum i okito momoguno mato kasar. Obulou nopo nga iso mantad tolu wotik asas miampai do wotik aragang om osilou. Mantad do wotik-wotik diti, wotik obulou nopo kisinodu gelombang di bobos tokoro (kiro-kiro 420-470 nanometer). Wotik obulou nopo nga iso mantad tolu wotik oponsol i gunoon id lukisan om teori wotik koubasanan.
Oceania toi ko' Australasia nopo nga iso Benua kaampai no pogun miagal do Australia, New Zealand, Papua New Guinea om pogun Kepulauan Pasifik miagal do Fiji, Nauru, Kiribati, Tahiti, Samoa, Palau om ogumu po.
Oceania nopo nga benua miampai linaab tindal bobos okoro om ginumu mogigion koduo okuri kalapas Antartika. Roitan ii do Oceania tu ii nopo nga tinimungan pulou-pulou id Lautan Pasifik.
Okinawa
Prefektur Okinawa toi ko' Uchin id boros Okinawa nopo nga iso wilayah Jepun di poingiliu id bobos kabaatan, om haro 169 pulou di ointutunan sabaagi Kepulauan Ryukyu, id gugusan kepulauan gisom 1000 km mantad kabaatan kotonobon Kyushu gisom Tawian, sundung do pulou-pulou id boogian koibutan nopo nga poinsuang id Wilayah Kagoshima.
Longkod kakadaian, Naha, nopo nga poingiliu id boogian kabaatan pulou tagayo om bobos ogumu mogiigion, Pulou Okinawa, kira-kira satanga kawayaan id pialatan Kyushu om Taiwan. Kepulauan Senkaku nogi nga noporinta sabaagi boogian mantad ko' Wilayah Okinawa.
Wan Syamira Putri Oktovia Wan Syahman toi ko' lobi ointutunan sabaagi i Oktovia Manrose (lohowon nogi i Octovia Manrose; nosusu ontok 29 Gumas 1991) nopo nga songulun mimingkono tondu mantad Malaysia. Isido nopo nga tanak do pikoruhangan do modsisinding dangdut i ointutunan, Iwan om mimingkono tiagakah Rosnah Mohd Noor. Tadi dau, Aprena Manrose nga songulun mimingkono nogi.
Koposion Pogulu
Nosusu isido ontok tadau Mirod 29 Ngiop 1991 Masihi kopiontok 20 Rabitul Akhir 1412 Hijrah id Kuala Lumpur mantad molohing dau, Iwan Syahman songulun modsisinding dangdut ointutunan ontok era 90-an om tiagakah Rosnah Mohd Noor, mimingkono ointutunan ontok era 80-an. Isido nopo nga tanak koduo mantad tolu mogiobpinai. Tabang nopo disido nga i Ramada om tadi nopo dau nga i Aprena Manrose, i aktif nogi id gana pinsingkanaan.
Gama
Minomit do pinsan disido, Nelydia om Uqasha Senrose i nokopogulu mimparagat doid gana pinsingkanaan, nokotorimo i Octovia do pongintalangan impohon doid gana pinsingkanaan maya konoon tokoro id suang drama Cinta Si Wedding Planner ii pinisingkanaan di Adi Putra om Mira Filzah.
Minsingkono nogi isido miampai di Nabila Huda om Ungku Ismail Aziz id suang drama Dendam Aurora; id nombo minsingkono i Octovia sabaagi i Hanna. Nokoimbulai nogi isido id piipiro episod drama Gerak Khas.Minsingkono isido miampai di pinsan dau, Nelydia Senrose i pinatalad miampai Addy Ashraf id drama Cinta Tiada Ganti, i numaan adaptasi mantad telenovela Filipina, Sana'y Wala Nang Wakas. Minigit i Octovia konoon sabaagi i Fatin.
Minomonsoi i Octovia kosolimbahan koiso doid layar agayo maya filem Minah Moto (2017) i binuruan di Ahmad Idham om mimingkono nopo nga i Dayana Roza; minsingkono isido sabaagi i Aju.
Koposion Sondau-dau
Miniongoi i Octovia miampai Mohd Izat Abd. Rahman ontok 23 Mansak 2011 om kiwaa songulun tanak kusai, Muhammad Rayyan Zulkarnain (nosusu ontok 23 Momuhau 2011). Pinapail i Octovia om Mohd Izat do piadaan diolo ontok 2015. Ontok 27 Mansak 2019, kiwaa o piantakan di Octovia miampai Aliff Aziz. Kaantakan di minogowit spekulasi id pialatan di Octovia om sawo di Aliff, Bella Astillah.
Olivia Isabel Rodrigo (nosusu 20 Mansak 2003)) nopo nga songulun mimingkono' om susuminding tondu Mirika Sompuu, ii nointutunan miampai kono dau sabaagi Paige Olvera id siri Disney Channel, Bizaardvark om sabaagi Nini Salazar-Roberts id siri Disney+, High School Musical: The Musical: The Series. Minanain isido kontrak miampai label rakaman Interscope Records om Geffen Records ontok toun 2020, om pinosoliwan gulu "Drivers Licence" ontok Milatok 2021 om poinwiliu numbul 1id Billboard Hot 100.
Koposion Gulu
Nosusu i Olivia Isabel Rodrigo ontok 20 Mansak 2003, id Murietta, California om suminukod id Temecula. Isido nopo nga pusakag Filipina ponong tapa dau om Jerman mantad Ireland ponong tina dau. Tuminimpuun isido mampayat kalas pinsingkonoon om modisinding ontok umul onom toun om tuminimpuun misingkono id suang Pomolobusan teater id Sikul Tosiriba Lisa J. Mails om Sikul Takawas Dorothy McElhinney. Minundaliu isido mantad Murrieta kumaa Los Angeles mamaaso nakaanu o tonggungan id Bizaardvark. Baino, poingampai isido miampai Alippi.
Olympic Dream nopo nga iso filem drama sukan Malaysia 2021 ii mantad do susuyan mantad om sinuhu do Don Hoe miampai skrip di Jeffrey Leong, Neo Jun Chen om Lyon Ng ii notorbit miampai De Theatre Entertainment om Full Billion Entertainment. Susuyan nopo diti nga kecekalan songulun sukod wagu ii Wong Anna ii kiangkab om kiiman-imanon sumiliu songulun pamain do badminton kabansaan mantad di tokoro po. Filem nopo diti nga nokotorimo do mogikaakawo pongiktirafan id festival filem sompomogunan om pinalabus ontok 23 Manom 2021 id Astro First.
Sinopsis
Kokomoi di Wong Anna i kirahi om manu sumiliu do maamamain badminton kebangsaan mantad di okoro po. Sundung do haro kobolingkaangan do kolidasan, au ii mangantob do iman-imanon dau. Hiza id sikul, nokokito i Anna binantug di Mamai Quan, songulun bagas maamamain badminton do mengendalikan bulu tangkis. Mantad dii, insaru i Anna do minluda miampai di Mamai Quan gisom nakalantoi id pialaan badminton. Nokito di moomomoluda Cheah o kabaalan di Anna om minongukab ii ralan montok di Anna montok sumiliu maamamain badminton kebangsaan.
Soira nakagayo, nosiliu i Anna sabaagi iso mantad maamamain badminton kebangsaan bobos abantug. Sundung do ingkaa, nosindualan o koruhang beregu dau, i Xiu Man om Anna nuru i Anna mongolon do koruhang beregu wagu,i Hao Yu. Monotos i Anna om Hao Yu do minluda montok monolibamban oinsanan kobolingkaangan. Poingigit diolo angkab om kalansanan do 32.38 riong tulun Malaysia montok lumaang kumaa id Olimpik. Nakalantoi nangku i Anna om koruhang dau do popoingkawas ngaran Malaysia om kaanu pingat amas Olimpik.
Oman nopo nga iso pogun id kinoiyonon Semenanjung Arab toi ko' Jazirah Arab id boogian silaubaat, Asia boogian kotonobon daya. Oman nopo nga miwolit do Emiriah Arab Miiso ii poingion id sampaping do kotonobon rahat, Arab Saud id kotonobon, om Yaman id kotonobon daya. Kakadayan tagayo nopo nga Masqat.
Soginumu do 98.8% mogigion do Oman nopo nga kiugama do Silam. Oman nopo nga iso pogun miampai kesultanan di poimbantug, miampai Sultan Oman di nondo ii Haitham bin Tariq ii minamaganti di Qaboos bin Said al Said ii minidu pogun ontok 10 Milatok 2020. Kinalaabon do watas Oman nopo nga opintanga do kinalaabon Pualu Sumatera, Indonesia.
Oprah Winfrey
Oprah WinfreyWinfrey ontok 2023KinosusuonOrpah Gail Winfrey (1954-01-29) Milatok 29, 1954 (umul71)Kosciusko, Mississippi, U.S.SinikulanTennessee State University (BA)KalajaTelevision presenteractresstelevision producermedia proprietorphilanthropistauthorTounmimparagat1973dinondoWorksMedia projectsTitle
Chairwoman and CEO of Harpo Productions (1986present)
Chairwoman, CEO and CCO of the Oprah Winfrey Network (2011dinondo)
Simpung PulitikIndependentKoruhangStedman Graham (1986present)Tanak1GaaFull listWebsiteoprah.comSignature
Oprah Gail Winfrey (nosusu ontok 29 Milatok 1954) nopo nga momuruan ababayan soduontong, mimingkono, penerbit, om dermawan Mirika Sompuu. Ointutunan isido maya ababayan ponorubungan The Oprah Winfrey Show, i nosiliu program bobos akawas rating id suang kawo dau id nawayaan, pinosolimbou mantad 1986 gisom 2011. Montok soboogian tulun, isido nopo nga tondu bobos kirahung id pomogunan.
sosongulun optimisme lobi mogintong do ginumu waig hilo suang galas
Optimisme nopo nga iso pomusarahan om kotumbayaan do toinsanai aasil goos di winonsoi nopo nga osonong om positif, miampai kogonop do angkab di momonsoi. Optimisme nopo nga kopogowit do rati om pomusarahan do kopisulak do rati pesimisme. Anologi montok goduduo pomusarahan diti nopo nga pioniton do iso suang waig id galas: sosongulun optimisme mogintong do ginumu waig di haro id galas di nga sosongulun pesimis nopo nga mogintong om monilai do liwang id suang galas di it aiso waig.
Hogot optimisme naanu mantad boros latin ii no tu 'optimum', ii kopogowit do rati 'noikot vinasi'. Rahung optimisme id suang boros nopo nga nohuyad sabaagi kalansanan do aasil di osonong id pogibabarasan di kohompit. Fenomena diti oroitan id psikologi sabaagi optimisme kiangkab. Ahal diti popokito do kotumbayaan hiza dumontol di osonong. Mantad di nogi, ahal diti nosiliu sabaagi ula di oguno montok monoguang do koinggoritan.
Teori optimisme papanggum no do model angkab om pm model woyo huyadan. Laang montok monukat optimisme nakaanu nokoburu id suang sistem goduduo teori diti, miagal ko mogisusuai bontuk poniiisan oreintasi montok mongilo definisi optimisme di bobos totopot, toi ko poguhatan it pinalan montok moniis optimisme mantad woyo popotolinahas.
Variasi optimisme om pesimisme milo matu do tungkuson om popokito do sistom biologi gisom id taang pointantu. Optimisme nogi nga arahung mantadpangantak posorili, kohompit no posorili do paganakan dengan beberapa pihak menunjukkan bahawa sifat ini dapat dipelajari., miampai haro piipiro tinimungan tulun di nokoboros do rahung diti milo torindakon om iloon. Optimisme nogi nga pioniton do kolidasan sosongulun.
Opurak nopo nga iso wotik i kiwotik do atalang nga aiso rona. Wotik topurak kiharo oisanan wotik Id spektrum nampak, om somonu okito sabaagi "wotik akromatik".
Ferit Orhan PamukBorn (1952-06-07) Mahas 7, 1952 (umul72)Istanbul, TurkiPakalajaanMonunuat novelNationalityTurkiPeriod1974-bainoLiterary movementKesusasteraan pasca moden
Ferit Orhan Pamuk toi ko' Orhan Pamuk (nosusu ontok 7 Mahas 1952 id kakadaian Istanbul, Turki) nopo nga novelis pasca-modernis prolifik Turki nabantug. Karya dau nakarayad doid pointongkop om pinadalin doid 40 boros.
Pusakag koinsanai Circassian om nosusu id Istanbul, Pamuk nopo nga ponorimo Gaa Nobel koiso' Turki. Isio nogi nga ponorimo do mogikaakawo gaa sastera suai. "My Name Is Red" nakalantoi Prix du Meilleur Livre tranger 2002, Premio Grinzane Cavour 2002 om Gaa Sastera Dublin Sompomogunan 2003.
Parlimen Monunuat Eropah aasil sabaagi totus taba miwaya do Pamuk om Jos Saramago. Kasagaan Pamuk montok minonurat buuk kokomi aantakan nawayaan om komisiwal i kosili pisongkiwalan minongiliu dau id suang kaantakan katagadan id tana kinosusuon dau. Di toun 2005, songulun luyar minongontok id dau sawat oinonod i minangakun pamataian toinsanan mogiigion Armenia id Empayar Uthmaniyyah. Minooboros ii Pamuk do dimpoton dau nopo nga do popoimbulai a'al baas mimboros id Turki. Timpuunon nopo nga amu mumang o kuut mokinongou do kiis dii, nga ontok 2011 nosuhu ii Pamuk mambayar soginumu 6,000 lira sabaagi pampasan tu minongindaraat do plaintif.
Orhan Pamuk nopo nga mantad nosusu id suang do paganakan di kiharo-haro. Tapa' disio nopo nga ponorikohon eksekutif CEO koiso' komponi komputer IBM rapang Turki. Nakaramit isio sinikulan id Sikul Pintangaan Amerika Robert College id Istanbul, Turki om minongoput kaawagu pambalajalan disio id gana' akitek id Universiti Teknikal Istanbul. Tama' om tapa disio nopo nga manu do kosiliu isio sabaagi luyar toi ko' akitek. Nga id toun kotolu, minundorong isio do balajal om nokosiliu do monunuat poimponu timpu. Nokolimbou i Orhan Pamuk do minomupus sinikulan id Institut Monunuat Abal id Universiti Istanbul antakan di toun 1977.
Mantad 1985 gisom 1988 nosiliu isio do lungkitas id Universiti Columbia id Kakadayan Tagayo do New York. Minanansawo isio di Aylin Turegen di toun 1982 om nokopitongkiad yolo toun 2001 miampai songulun tanak tondu di pinungaranan do i Rya. Baabaino, pointimporon i Orhan Pamuk id Istanbul, Turki.
Nakaanu i Pamuk o Gaa Tutungkap nobel id suang kosusastaraan antakan di 12 Gumas 2006.
Kaparagatan ponuatan
Abagos ii Pamuk do monurat mantad di toun 1974. Novel koiso' dau nopo nga Karanlk ve Ik (Otuong om Anawau). Novel diti nakalantoi miampai di Mehmet Erolu antakan di toun 1979 id suang Pialaan Novel Milliyet Press.
Antakan di 1982, novel Cevdet Bey ve Oullar (Tuan Cevdet om tangaanak dau) nakalantoi do tutungkap Novel Orhan Kemal ontok 1983. Susuyon dau kokomoi tolu sukod sampaganakan id Istanbul i kiharo-haro om poimpasi id Nisantasi, watas Istanbul kinoyonon Orhan Pamuk ginumayo.
Gaa suai nopo nga Tutungkap Novel Madarali 1984 sawat novel Sessiz Ev (Walai i Alangang) om Prix de alamahas Dcouverte Europenne 1991.
Novel nawayaan Beyaz Kale (Kastil Opurak) toun 1985 id suang boros Turki toun 1985, nakalantoi do Gaa Kagabasan montok Fiksyen Sonkosuai 1990.
The New York Times pinointalang do ii Orhan Pamuk mono'odoo karya novel lugu' pasca-moden, isoiso kinowoliho' mantad naturalisme okikip id suang karya-karya osopung dau. Novel (Buuk Oitom) toun (1990) berkontroversi tomod tu kompleks intuisi om simbiosis nopo nga id suang dalan sorita' dau.
Di toun 1992, skrip filem Gizli Yz (Turos Hihimu), tumanud Kara Kitap sinuhu' do monunuhu Turki kingaran mer Kavur.
Novel ii ontok toun 1995 Yeni Koposion Kopooposion Kawaawagu kosusudu tomod ginumuan Turki om sompomogunan sabab popointalang kinaraaton pinalan Turki doid sawat tinaru Kurdi id gontob Turki-Iraq
Ontok toun 1999, minonurat do novel i teki Renkler (Wotik di Suai). Kaawagu, di toun 2000, disio mono'odoo novel Benim Adm Krmz (Ngaranku Aragang). Novel diti momoguno karalano sundait misteri, roman om filasuf i potilombus id Istanbul ontok ohotusan hinotusan ko-16, ii ontok timpu Sultan Empayar Uthmaniyah Murat III di toun 1591 pinokito kopio miampai do osorisid. Novel Ngaran ku Aragang diti pinadalin doid 24 boros om nakalantoi do Tutungkap' IMPAC Dublin ontok 2003. 
Minanganu ii Orhan Pamuk do hiza 30 toun minonurat novel fiksyen om okon ko' tusin o dimpoton apangkal montok ponuatan disio.
Novel Kar (2002) (Snow (Salju), 2004), minogibooboros kokomoi kontra id pialatan do Islamisme miampai Westernisme id era Turki nokoburu. New York Times minonurat do Snow sabaagi iso mantad Hopod Buuk Poingingo 2004. Pinoposoliwan nogi isio do iso memoir/ponuatan koindalanon do stanbul-Hatralar ve ehir ontok 2003 (kawo Inggilis), Istanbul-Memories and the City (Istanbul-Kasarahan om Kakadayan 2005).
Ontok toun 2005, nakalantoi i Orhan Pamuk do Tutungkap Pibabasan Pokiikitanan Dagang Buuk Jerman kigatang 25.000 Euro montok karya sastara dau hinonggo kaanu piniiso o utopia Eropah om Turki Silam. Tutungkap' diti pinatahak do Ponimungan (gorija) St. Paulus id Frankfurt.
Pogumbalan
Totondos Mangansab
Id suang wawancara do majala di Das Magazin, id Switzerland ontok Tulan koduwo 2005 , pinoitalang di Orhan Pamuk o 30,000 tinaru Kurdi om 1,000,000 Armenia duso' om aiso o rayat Turki atama dumimbang doid id toguang montok gumompi', miagal aantakan Holokus id Jerman.
Ontok Mahas 2005, Pinogirot do Turki o kooturan kawaawagu i mongontok kumaa di mongunsasangi do ralan koporintaan Turki. nung ko nopo kohompit kasalaan, ontokon do jijiilan 6 tulan gisom 3 toun. Nokoidu ii Orhan tu da'amot do pason dii winonsoi, au po nakadalan o kooturan dii. Nga ogumu o rayat Turki i kotogod kumaa di Orphan Pamuk tu tinondos do mongunsasangi pogun bansa Turki. Haro sobohogian monunurat Turki minonondos di Orphan Pamuk do pinointalang kaka dau o rinaat pogun om bansa Turki nga mungkodom kaka do isu Palestin, Afghanistan, Iraq om rinaat ii winonsoi do Amerika, Britain om suai-suai ii kikuasa do tagayo. Damot dii.au no dii ii Orhan Pamuk o konsisten do momoboros kobolingkahangan etnik Kurdi om Armenia.
Natandasan i Orhan Pamuk oulau do Tutungkap' Nobel om kolimpupuson nopo dii nga pinatahak kumaa di Harold Pinter mantad Britain. Nga ii Yaar Kemal, sasterawan Turki lobi osopung opusou karait tinaru Kurdi. Karya Orhan Pamuk monindu korulau karalano kosuangan Turki doid id suang Koisaan Eropah.
Reaksi antarabangsa
Kontroversi kokomi Orhan Pamuk nakaanu to'ongkop ginumuan Eropah sabab Turki susumili mampayat Koisaan Eropah. Ontok 30 Milau, Parlimen Eropah minagakun montok papaatod 5 mongongobi montok monoriuk pamalanggaan tinaru Kurdi om Armenia om boyoon nopo nga ii Camiel Eurling.
Ontok 1 Momuhau, mamajal o Amnesty International do Turki mooi do momugas kinoingkokoton Akta 301 , papasaga Orphan Pamuk moboros.
Ontok 13 Momuhau, walu monunuat poingaran id pogun miagal di Jose Saramago, Gabriel Garcia Marquez, Gnter Grass, Umberto Eco, Carlos Fuentes, Juan Goytisolo, John Updike om Mario Vargas Llosa otogod do Turki sabab minanahub kuasa tuwou tulun.
Osaka (Jepun: , Hepburn: saka-shi) nopo nga ibu damung kumaa watas Osaka, Jepun. Osaka nopo diti nga kiwaa tulun mogiigion soginumu 2.7 riong om kakadayan koduo id kiwaa populasi tagayo id Jepun kalapas do kakadayan Tokyo antakan do tadau. Nga soira nopo totuong nga kosiliu sabaagi kakadayan kotolu id kiwaa populasi tulun di ogumu kalapas Tokyo om Yokohama. Osaka nopo diti nga poingimpou do id kinoyonon Kansai id Pulou Honsho id bawang Yodo id Rahat Osaka. 
Osaka nogi nga iso kakadayan komersial di kinawayaan tomod id Jepun om kakal po kosiliu sabaagi longkod industri tapangkal do pelabuhan id Jepun. Kakadayan diti nogi nga oilaan sabaagi longkod do metropolitan Osaka-Kobe-Kyoto id hinombo populasi nopo nga soginumu 17, 510,000 tulun mogigion. 
Nawayaan
Kakadayan Osaka id kotimpuunon nopo nga oilaan sabaagi Naniwa, iso ngaran id kakal po haro id iso kinoyonon id Osaka iri no tu Naniwa om Namba. Ontok toun 1496, Boogian Buddha Jodo Shinshu minongukab longkod iri no tu Ishiyama Hongan-ji sabaagi do iso kuil id nawaal poingirot id tapak tioyon (palace) domboyoon (royal) dilaid do Naniwa. Ontok 1570, Oda Nobunaga minanagod kuil di om ahal diti nosiliu solinaid 10 toun.
article nopo diti nga kokomoi the color. For other uses, see Osilou (disambiguation).
Osilou nopo nga wotik babang i kaanu mongunsub koduo-duo wotik aragang om otomou sel-sel kon retina, nga okon ko' sel-sel kon obulou. Binabang miampai sinodu gelombang 565-590 nanometer nopo nga osilou,sundung do babang komposit kiwaa frekuensi koduo-duo aragang om otomou, miagal do popilongot do jingga miampai babang otomou tuntu punti, toi ko' aragang miampai babang otomou, nga papaasil nogi babang osilou. Babang osilou nopo nga iso mantad wotik ngaawi do subtraktif di oponsol, om wotik pomogonop dau, smiagal di pinotolinahas do simbakuro, ii no wotik obulou. Sundung do ingkaa, gama do koulalaho pigmen cat, montok do puru mananaat om nogi moomomolukis, miampai tradisi, wotik pomogonopo nopo nga wotik osohug.
Sistem CMYK montok pencetakan wotik tumanud pomogunoon apat dakwat, iso nopo mantad dii nga wotik osilou. Wotik osilou montok wotik dau sondii nopo nga okon ko' piawai, mulong do julat dakwat-dakwat osilou nopo di gunoon nga okikip.
Osman AliKinosusuonOsman bin Ali1973 (age5152)Langkawi, Kedah, MalaysiaMomogunMalaysiaKalajaDirektor film, writer, pembuat filmTounmimparagat1999kini
Osman Ali (kosusu 1973) nopo nga songulun direktor film Malaysia, mantad Langkawi, Kedah. Koponimpuunan disio gama sinematografi ontok 1999, Pinonuhuan filem koiso' dau kitulu Puaka Tebing Biru. Disio monuridong studio komponi filem kingaran Nuansa Sdn. Bhd.
Otomou (  naanu mantad Kotonobon Proto-Tabai-Polinesia *hizaw) nopo nga wotik di asaru okito id sandad posorili, loolobi tanom-tanom. Kogumuan tanom-tanom id posorili nopo nga kiwotik otomou loolobi i kiklorofil, iso kawo sebatian i oponsol id proses fotosintesis.
Ottawa nopo nga iso kampung id kabaatan kotonobon do Ivory Coast. Ii nopo nga hilo id sub-prefektur do Okrouyo, Soubr Department, Nawa Region, Bas-Sassandra District.
Ottawa nopo nga iso komun gisom Gomot 2012, soira nosiliu ii iso mantad 1126 komun pointongkop pomogunan i noidu.
Pachelbel's Canon ointutunan nogi sabaagi The Canon in D, P 37. Iti nopo nga kawo muzik do companion music i nowonsoi maya songulun tulun German Baroque i ointutunan sabaagi Johann Pachelbel. Topot nopo kopio, skor do Canon popohompit tolu tuunion violin om basso continuo miampai do gigue, om ointutunan sabaagi Canon and Gigue for 3 violins and basso continuo. Kopomoinan do muzik diti nopo nga poingimpo do key of D major. Sundung po tu, Canon id bontuk do unison in three parts, nga haro nogi o elemen chaconne id muzik diti. Au kopio o noilaan soira kopiipio koimbulayan do muzik diti nga, notumbayanan do muzik diti nopo nowonsoi id toun 1680 gisom 1706. Manuskrip muzik di ti i kakal po haro dinondo nowonsoi id toun 1838 gisom 1842. Iti nopo nga manuskrip i nakalaid kopiipio i komoyon do The Oldest Surviving Manuscript Copy of the Piece. 
Miagal nogi muzik i nowonsoi dau dii suai, i Pachelbel's Canon nopo diti poingimpo do konsep Out Of Style om aasil muzik i winonsoi popokito do kohouron. Muzik diti nointutunan sompomogunan soira songulun i ointutunan sabaagi Jean-Francois Paillard pinopoindalan do arrangement om recording kaagu montok muzik diti id toun 1968. Mantad dii, rikod do muzik diti nokoinggumu id toun 1970-an om soira nokorikot toun 1980-an nokoburu iti muzik sabaagi background music. Id toun 1970 om toun sumusuhut dau elemen suang score muzik diti loolobi po chord progression dau dii ogumu noguno id kapamansayan di variety of pop songs. Suai ko iri, mantad toun 1980-an, nokoingkawas koburuon diti muzik tu' gunoon id abaabayaan pisasawaan om kapatayon id ponong pogun Kotonobon.
Kapamansayan
Salom koposion di Pachelbel, ointutunan isio maya kosongonuan tuunion dau miagal ko' organ om keyboard, i pinopounsub do koburuon dau do dinondo nopo nga ointutunan no dii isio sabaagi do composer di toponsol id garaja om chamber music.
Padangtegal nopo nga kampung id Ubud, Bali, Indonesia.
Iti nopo nga' walai montok Talun Kara Ubud
hinonggo poinladsong o kuil Pura Dalem Agung Padangtegal om nogi kuil ponsuon "Tudan-udan Olidang" om kuil suai i gunoon montok upacara pamalabangan.
Kuil Dalem Agung Padantegal , Talun Kara Olidang, Ubud
Kokomoi
Kampung kaadat-adati Padangtegal nopo nga iso Kampung Adat di alaab. 
Kinoyonon diti nopo nga kinoyonon montok mogibooboros miampai mogigion Kampung Adat Padangtegal, Ubud. Om mogiilang do korohian toi ko' kolungguyon do mogigion, om mogibooboros kokomoi poingkuro do papalaan om popoburu do Kampung Adat Padangtegal.
Milo nogi gunoon o kinoyonon diti montok mogiilang do toilaan kokomoi kampung Padangtegal. Om nogi miromut kumaa mogigion do Kampung Adat Padangtegal.
Demografi
Abaagi o Padangtegal diti kumaa 4 banjar: 
Banjar Padangtegal Kaja
Padangtegal Mekarsari
Padangtegal Tengah
Padangtegal Kelod
Paganakan Siti Hayinah Mawardi
Paganakan nopo nga iso tinimungan tulun ii miromut maya do raha, pisasawaan toi ko' panamangan, miampai do puru nopo dau nga poingiyon id iso koiyonon ii mogirooromut kumaa tiso om tiso. 
Iti nopo nga unit totos tokoro id iso-iso koulunan ii osiliu mantad do molohing om tanak; molohing nopo nga mikoruhang (misasawo, kusai om tondu) toi ko' osongulunan - gama no do napatayan sawo toi ko' miniada miampai do koruhang. 
Takrifan
Tumanud di Salvicion om Celis (1998) id suang paganakan nopo nga kiwaa duo toi ko' lobi ko duo tulun ii miamung tu kiwaa piromutan raha, piromutan do pisasawaan, om mion id iso koposion do misasawo, mitimbungak do tiso om tiso, miampai no kiwaa do peranan gisom kopomonsoi do iso koubasanan. 
Id Kotonobon, paganakan nopo nga milo komoyon sabaagi iso tinimungan koulunan i kiwaa piromutan raha toi ko' kikomoi di sah miagal ko pisasawaan om pogonuan tanak angkat. Ogumu puru antropologi di kisinorou do hogot "raha" nopo nga nuru rotion maya metaforik tu ogumu koulunan okon Kotonobon ii kiwaa konsep paganakan ii okon ko tumanud do "raha". 
Silang koubasanan paganakan
Tumanud do antropologi om sosiologi, fungsi gulu do paganakan nopo nga momoruhang do ginumu puru koulunan maya do biologi toi ko' sosial (ii nopo nga pisasawaan). Mantad dii, sosongulun ii kopuriman do kosimbanan topurimanan do manu paganakan, miagal ko montok tangaanak, paganakan nopo nga kikowoowoyoo do orientasi: paganakan nopo nga kitonggungan montok do popoiliu diolo id koulunan maya ponudukan om suusuai po. Molohing nopo dii nga, kikowoowoyoo di prokreasi miampai dimpoton gulu nopo nga papaasil, popoubas om monsosial do zuriat. Sundung do ingkaa, papaasil zuriat nopo nga okon ko tudu gulu id iso-iso paganakan. Id suang koulunan ii kiwaa do pomboogian id pakalajaan, kehendak do paganakan, om aasil piromutan do sawo om i sinawaan dau, poninanan suang walai ii produktif om kobodian nopo nga oponsol. 
Kawo
Kiwaa piipiro kawo paganakan:
Paganakan inti i mantad do sawo, sinawaan om tanak.
Paganakan konjugal nopo nga mantad do molohing (tama om tapa) om tanak diolo i kiwaa pitimbungakan miampai kerabat mantad iso toi ko' duo pihak molohing.
Paganaakan alaab ii aanu mantad impohon rulud waris do paganakan asli dau. Paganakan alaab nopo nga kohompit do piromutan id pialatan do molohing tompinai om paganakan tina om taki.
Paganakan inti
Paganakan inti toi ko' olohou nogi sabaagi paganakan batih nopo nga mantad do tapa, tama om tanak. Paganakan diti nopo nga somboogian do lombaga sosial ii haro id koulunan. Montok koulunan primitif ii momuumutanom om mongindupot montok mamaamasi, paganakan nopo nga kabagal no montok monolibamban do produksi om konsumsi. 
Poranan
Poranan paganakan nopo nga popokito do kopiagalan koimaan, kowoowoyoo, wonsoyon ii popiromut miampai tiso om tiso id iso-iso ahal om kaantakan di natantu. Poranan pribadi id paganakan nopo nga miimpohon do lansanon om pola koimaan mantad paganakan, tinimungan om koulunan.
Kiwaa mogisuusuai poranan id paganakan miagal ko id siriba: 
Tapa sabaagi saw mantad sinawaan om tapa kumaa tangaanak dau, kiporanan montok mogihum nafkah, pondidik, mongumolig om manahak topurimanan di osonong sabaagi tulu paganakan, sabaai puru mantad tinimungan sosial om nogi puru koulunan mantad id posorili.
Tama sabaagi sinawaan om tina kumaa tangaanak, kiporanan montok manarampas do paganakan, sabaagi mintatamong om monuduk tangaanak, mongumolig om sabaagi iso tinimungan mantad poranan sosial dau om sabaagi puru koulunan mantad posorili. Suai ko ii, tama nogi nga kiporanan do mogihum nafkah pomoruhang id paganakan.
Tangaanak nopo nga kiporanan do psikososial tumanud taang koinlaaban diolo au mintong fizikal, mental, sosial om spiritual.
Paitan nopo nga iso watas tokoro id siriba togori do watas Beluran, Sabah, Malaysia. Beluran, Sabah, Malaysia.
Kointutunan
Watas Tokoro Paitan nopo nga nokoimpuun do operasi ontok 4 Milatok 1999. Miampai ginayo 2,466 km persegi toi ko' 952 Batu Persegi, ginumu mogiigiyon (2007) nopo nga soginumu 29,100 tulun. 
Bandar om Pekan ii misomok: 
Pekan Paitan - Kanibongan (42km)
Pekan Paitan - Pitas (69km)
Pekan Paitan - Kota Marudu (113km)
Pekan Paitan - Beluran (198km)
Pekan Paitan - Sandakan (230km)
Koumatan Don GInumuan
SMK Simpangan, Paitan
Demografi
Suku Kaum nopo id Watas Okoro Paitan nga 
Tombonuo, Rungus , Sungai Paitan om Ubian.
Pakis nopo nga iso susumuni mantad 12,000 kawo totonomon i poinsuang id tinimungan botani Pteridophyta. Susumuni diti nopo nga au miagal do rongilut tu haro o xilem om floem. Susumuni diti nogi nga haro o guas, roun, om gamut miagal do susumuni vaskular suai. Maganak o pakis maya spora om aiso o linsou toi bunga. 
Republik Silam Pakistan toi ko' lobi oitutunan sabaagi Pakistan (Urdu:   ), nopo nga iso pogun ii poingion id Asia Kabaatan. Pogun diti nopo nga haro rulud disan rahat 1,046 kilometer (650 batu) id Rahat Arab id kabaatan, om miwolit do Afghanistan om Iran id kotonobon, India id kosilahon om Chinan id kosilahon rahat tosodu.
Kogumuan mogigion id Pakistan nopo nga Muslim Sunni. Pakistan nopo nga iso pogun koonom miampai mogigion id bobos togumu id pomogunan om pogun koduo ii haro mogigion ii kiugama Silam id bobos togumu id pomogunan kahapas do Indonesia.
Id kopio nopo nga Pakistan soboogian do India om nabaagi kumaa Pakistan Kotonobon om Pakistan kosilahon, id timpu di baino oilaan sabaagi Bangladesh.
Pakistan nopo nga koumbal pinorinta do British om nokosiliu do sobogiaan mantad India British ii poinglongkod od Delhi. Koiyonon tamadun douluMohenjo Daro ii poingion id Lemah Indus, Pakistan. Lemabangan diti nopo nga koumbal do pinorinta ahod Parsi om Greek. Kinoiyonon Pakistan kahapas dii nopo nga pinorinta do ahod Arab, Turki, Baloch om Mongol
Etimologi
Pakistan nopo nga pongonibaan mantad boros Punjab, Afghan, Kashmir, Islamabad, Sindh om Balochistan. Hogot diti nokotimpuun do pinointutun ontok 1934 mantad Choudhary Rahmat Ali id risalah 'Now or Never'. Pogulu noilaan sabaagi Dominion of Pakistan ontok toun 1947. Kaawagu nosimbanan kumaa Republik Silam Pakistan ontok 1956. Pimato i noruhangan id akronim dii montok poposonong kopomolombusan.
Nawayaan
Piipiro mananganu koumbal do momorinta watas diti. Ahod manganu dii kohimpit do Harappa, Parsi, Yunani, Saka, Parthia, Kushan, White Hun, Arab, Turki om Mughal.
Nawayaan pogulu
Lembangan Indus koumbal do nabaagi kumaa piipiro kalajaan purba, poingamung nogi Mehrgarh, iso kakadayan purba osopung do noilaan, om Tamadun Lembah Indus id Harappa om Mohenjo-daro.
Tamadun Lembah Indus naraag ontoh pintangaan alaf koduo SM om notonudan do Tamadun Vedik ii dumimpot soboogian tagayo dataran Indo-Ganges.
Id sorili ohotusan ko limo gisom koturu Masihi, Dinasti Rai mantad Sindh monorupu do kinoiyonon diti. Dinasti Buddha tohuri ii minonorupu do kinoiyonon diti nopo nga Empayar Pala ii minomorinta do kinoiyonon diti om koibutan India om Bangladesh moden masaan pomorintaan Dharmapala om Devapala. Sindh nopo nga nongoi di Muhammad ibn Qasim ontok 711 M om nokosilu titik kotimpuunan tontok Silam id Pakistan.
Palanuk nopo nga iso tinimungan ungulat kitunturu ogonop id suang paganakan Tragulidae id soriba do genus Tragulus. Ngaran genus nopo nga mantad do piomungan hogot Yunani  tragos (kambing gontoluhan) miampai ponugku dohuri Latin -ulus (okodo). Miampai winagat 0.7 - 0.8kg (1.5 - 17.6 lb) om ninaru 40 - 75 cm (16 - 30 in), palanuk nopo nga ungulat i bobos tokodo id pomogunan sundung po tu do spiesies palanuk di bobos tagayo lobi agayo mantad ko piipiro spiesis Neotragus. Palanuk nopo nga kiwaa id Asia Kabaatan mantad id China kabaatan osodu (Yunnan kabaatan) gisom Filipina (Balabac) om Pulou Jawa, Kajang. 
Gama koundolihon taksonomi babaino, piipiro spesies palanuk au nodi ointutunan nga koinsanai palanuk nopo nga kiwoyo do noktural om mangakan do roun, tua'-ua', gouton om suusuai susumuni id gouton. Palanuk nopo nga osongulunan poimpasi toi mikoruhang. Palanuk nogi nga au kaagal do Tragulidae di suai tu palanuk nopo nga au okito o taris id boogian do likud.
Pamukkale, (Turkish pronunciation: ) i kikomoyon do "pongolig gapas" id suang boros Turki, nopo nga iso kinoyonon id Provinsi Denizli id Turki kabaatan kotonobon. Kakadaian diti kiwaa do waig alasu om travertine, mineral karbonat ii pinotimporon do waig i lumuyung. Watas diti nopo nga hilo id Turki Aegea id suang, id dolungan Baang Menderes, i kiharo iklim da'amot montok montok toun.
Yunani-Romawi kuno om kakadaian Bizantium mantad Hierapolis pinoingkakat id sawat "pongolig" opurak i mibagal ototongkop ninaru dau sorili 2.700 meter (8.860 ft), linaab 600 m (1.970 ft) om kinawas 160 m (525 ft). A'al diti aanu do okito mantad nulu-nulu id disan misulak mantad dolungan id kakadaian Denizli, 20 km osodu dau.
Pariwisata om nokosiliu do kopolobusan Industri apangkal. Tongoulun mimpodsu id botung dii solinaid noribu toun. Irad kakatalib pintangaan ohotusan 20alamahasi , pinoingkakat o hotel id sawat nokorotuan Heropolis, nokopongulai kinaraagan tagayo. Ponginsamakan do ralan pinowonsoi mantad dolungan doid lugu', om motosikal nogi nga pinasaga' montok moyo mindakod om minsiriba id wayaan. Maamaso do pinosiliu o watas dii sabaagi kinoyonon Tinungkus Pomogunan, minangan rutao ii hotel dii om ii dalan nogi nga tinagak om sinimbanan do botung ka'au winonsoi. Noduhan do moguno sulob maamaso sumuang id botung mooi do monggumolig do endapan.
Komponen PBS haro duo kategori, akademik om okon akademik. Kategori akademik nopo nga Panahangan Sikul (PS) om Panahangan Longkod (PP), kategori okon akademik nopo nga Panahangan Psikometrik (PPsi) om Panahangan Aktiviti Jasmani, Sipoot om Kokurikulum (PAJSK). Goduduo kategori diti manahak pongiktirafan om autonomi kumaa mongingia' montok popoindalan panahangan formatif om sumatif i poinlongkod sikul.
Panahangan Sikul
Panahangan i napalan, nowonsoi, noulud, nointangan, norikud, om noruput do mongingia' sikul di kohompit.
Poindalanon o panahangan formatif miampai miampot do proses pongiaan om pinsingilaan (P&P). Poomitanan instrumen di milo gunoon nopo nga lambaran gama', pongintangan, kuiz, sanarai simak, ruputan timbaba'on, timbaba'on id walai om poniisan.
Poindalanon o panahangan sumatif id kolimpupuson do tikid unit pinsingilaan, panggal, wulan om toun.
PS kiguno sabaagi panahangan montok pinsingilaan om panahangan kokomoi pinsingilaan.
Panahangan Longkod
Panahangan i noulud, nointangan, norikud do mongingia' id taang do sikul tumanud do kooturan panahangan, instrumen panahangan, timbaba'on, garis tonudon, kooturan penskoran om ponggredan i pinalabus do LP id suang timpu di pinatatap tumanud do mato balajaran. Ruputan pinalabus do LP.
Panahangan Aktiviti Jasmani, Sipoot om Kokurikulum
Panahangan i uludon, rikudon, om poruputon do mongingia' id taang sikul tumanud do kaampayatan, kaampayan om kinogompoton do tangaanak id suang aktiviti sipoot, kokurikulum om ekstrakurikulum. Poindalanon o Standard Kalangkasan Fizikal Kabansaan (SEGAK) om Body Mass Index (BMI) montok manahang om poporuput aktiviti fizikal tangaanak sikul.
Panahangan Psikometrik
Panahangan i poindalanon id taang sikul om/toi ko' longkod montok monuku do komilaan (innate ability and acquired ability), kabaalan momusorou, kabaalan manalasai kobolingkaangan, rahi, kecenderungan, kowoowoyoon om personaliti tangaanak sikul. Panahangan diti amu poinlongkod do kurikulum om proses pongiaan om pinsingilaan.
Panambayangan Yesus Otopot nopo nga iso panambayangan poinsosondiri iri winonsoi hilo id Boijing, Sina di toun 1917. Baino, kiharo kira-kira do 2.5 milion tutumanud mantad limo nohopod om tolu pogun om onom katanaan. Panambayangan diti nopo nga doun tinimungan Kiristian Pintakos iri minimbulai di timpuun hinotusan koduo nohopod. Pinoingkakat panambayangan diti id Sabah di mantad toun 1926. Di toun 1936 kiharo piro-piro do taka id panambayangan Dusun kingaran do Lumbihan Gimpit pinapahabar do Alkitab hilo id watas Wangkod om pinopoingkakat panambayangan Dusun it kumoiso do hilo. Tudu nopo do panambayangan diti nga papahabar do Alkitab kumaa toinsanan bansa do hiza magandad Korikatan Koinduo di Yisus. Iri hopod kotumbayaan tagayo do panambayangan nopo nga:
Pandelela Rinong anak Pamg JohengKinosusuon (1993-03-02) Gomot 2, 1993 (umul32)Kampung Jugan, Bau, Sarawak, MalaysiaNgaransuaiLelaKinawas5ft 3in (1.6m)Koruhang
Dato Pandelela Rinong anak Pamg PSBS; AMN; JBK (nosusu 2 Gomot 1993) nopo nga songulun atlet tumindak id Malaysia. Nosiliu isido tondu kumoiso Malaysia di mongiingigit bondira id Upacara Pembukaan Sukan Olimpik Musim Panas 2012 id London om nosiliu songulun atlet Malaysia di kumoiso di nakaanu do pingat Olimpik (pingat gangsa) ii no tu id suang pialaan tumindak 10 meter platform tondu, om atlet Malaysia kumoduo Malaysia di nakaanu pingat Olimpik 2012 id London kalapas di Datuk Lee Chong Wei id suang pialaan badminton.
Koposion gulu
Nosusu isido ontok 2 Gomot 1993 id Kupuo Jugan, iso kokompungan Bidayuh id Bau, Sarawak. Molohing nopo dau nga ii Hartini Lamin om Pamg Joheng. Kirinanggou isido do 5'3" om kiwinagat do 52kg. Mantad isido do Kampung (Kupuo) Jugan, Bau. Kiraha isido do Bidayuh, kaum Bumiputera id Sarawak, Malaysia. Ontok umul 7 toun, nopili isido sumiliu do kukumaau damung om mongoput do pinludaan id Sikul Sukan Nuluhon Jalil id Kuala Lumpur. Baino, minaganu isido do ijazah Simbakuro Sukan id Universiti Malaya, kijurusan Panarampasan Sukan.
Gamasi (career) (career)
Pandelela ontok tadau kotolu FINA Diving World id Moscow, Russia.Nokoimbulai i Pandelela sabaagi susumaap sompomogunan di koiso nogi ontok toun 2007 id Kejohanan Remaja Akuatik Asia hinombo, nokolimbou isido do apat pingas amas. Id Sukan Asia Silaubaat 2007 id Thailand, nokolimbou nogi isido do pingat amas id platform serentak 10m miampai di Cheong Jun Hoong. Nakaampayat isido id Olimpik do koiso dau id Sukan Olimpik Beijing 2008 ontok umul 15 toun. Ontok Kejohanan Akuatik Dunia 2009, nokolimbou isido do pingat gangsa id abaabayan tumunsok 10 meter miampai di Leong Mun Yee Isido nogi nga nakaampayat id abaabayan tumunsok 10 meter id Sukan Olimpik Musim Panas 2008 id Beijing China.
Isido nogi nga mogoogowit bondira montok Kontinjen Malaysia id Sukan Olimpik Belia 2010 id Singapura hinombo nokolimbou isido do pingat pirok id abaabayan tumunsok 10 meter om tumunsok 3 meter. 
Ontok toun 2010 id New Delhi, India, nokolimbou isido do pingat amas koiso Malaysia id Sukan Komanwel 2010 id sukan akuatik id abaabayan tumunsok 10 meter. 
Nosiliu isido sabaagi tondu koiso Malaysia sabaagi mogoogowit bondiri id Upacara Pongukaban Sukan Olimpik Musim Talasu 2012 id London. Nokosuat o nawayaan numaan dau sabaagi atlet tondu Malaysia di koiso ii nakalantoi do pingat Olimpik (gangsa) id abaabayan tumindok 10 meter platform Tondu om atlit Malaysia koduo ii nakalantoi do pingat olimpik 2012 id London kopongo di Datuk Lee Chong Wei id abaabayan do badminton. Montok kapasarahan do kalantayan dau, noonuan isido do Karajaan Damung Sarawak o Johan Bintang Kenyalang id iso majlis poimbida ii pinaharo id Astana soira nokoguli kumaa id Sarawak. Nosiliu isido sabaagi atlit koiso Sarawak ii noonuan do gaa diti.
Kosindualan
Ontok toun 2010, nosindualan i Pandelela do notipu tulang id gakod ii nolingos solinaid do onom wulan. Kopongo Sukan Olimpik 2012, nosindualan isido id tampangil om nasansagan do au tumanud id Kejohanan Asia om Sukan Universiti ASEAN. Ontok Julai 2014, kiwaa kosindualan dau id totud ii minamaraag do prestasi dau id Sukan Komanwel 2014 om pinoporontob do kaampayatan dau id Sukan Asia 2014 kumaa duo abaabayan.
Koposion sondii
Aanangan i Pandelela do K-pop om anime Jipun. Kaanangan nopo dau kopio nga tinimungan muzik do Big Bang. Kiwaa 100,000 tutumanud dau id Instagram om kiwaa lobi mantad do 117,000 tulun id liwang Facebook rasmi disido. Tabang dau, i Pardika Indoma nogi nga kohompiy id sukan tumindok.
Pandu Puteri (nointutunan sabaagi Pengakap Puteri USA id Mirika Sompuu) nopo nga organisasi kepanduan montok tongoondu om sumandak. World Association of Girl Guides and Girl Scouts nopo nga tinan mogiigintong sompomogunan kumaa koindalanon kepanduan toi ko' kepengakapan dontongoondu. 
Persatuan Pandu Puteri Malaysia (PPPM) pula telah ditubuhkan secara rasminya dalam tahun 1917 apabila ia didaftarkan di Calcutta tetapi Longkod Pentadbiran ialah di Singapura, sehingga tahun 1956. Ibu Pejabat Kebangsaan kini terletak di Wisma Pandu Puteri, Jalan Pantai Baharu, Kuala Lumpur sejak tahun 1957.
Papar
Papar nopo nga watas id Boogian Pantai Kotonobon, Sabah, Malaysia om kisinodu 38 KM mantad kakadayan Kota Kinabalu om poinsuang nogi id posorili do Greater Kota Kinabalu miampai Penampang, Putatan, om Tuaran. Papar nogi nga iso kinoyonon kotombuluian di tapangkal id Sabah. Ointutunan nogi Papar sabaagi stison kolimpupuson montok isai-isai i sumakai do North Borneo Railway.
Ngaran Papar naanu mantad Boros Brunei i kikomoyon do tana tapatau. Papar nogi nga iso mantad kinoyonon di koumbal nokosuang id soibau kotoinaan Kesultanan Brunei. Momuruan nopo montok mogigion sandad tintod dii nga i Datu Amir Bahar i kitinaru do Bajau. Ontok toun 1877, pinotunui Papar kumaa miadi-adi Overback om Dent.
Ontok 1878, nokosiliu H.L. Leicester sabaagi momuruan Papar om popofokus kokomou do aasil di aanu kaagu do watas dii. Gama do kobolingkahangan kousinan di notimbaba SBUB, pinoolon isio kumaa di Alfred Hart Everett ii minomogoos do papaharo kotoinaan di kibagas nga naantaban do tinaru-tianru di aiso pisokodungan id kinoyonon dii.
Gama do aiso pisokodungan montok tinaru id kinoyonon dii, pinatahak dau kotoinaan lokal kumaa di Datuk Amir Bahar, i nopo nga momuruan do tulun Bajau om OKK Dugassa.
Id soibau do kotoinaan Boritis, kitonggungan do Ketua Anak Damung do monguhup tupisor Boritis. Kapitan Cina di kumoiso nopo di nga ii Chan Fook ii nopo nga tapa kumaa Datuk Chi On om Duraun sabaagi momuruan tinaru Kadazandusun. Mantad dii, mogiu'uhup o koinsanai tinaru id Papar montok popoburu watas dii.
Papua New Guinea nopo nga iso pogun id Oceania i poinhanggum mantad sampapas kosilahon pulou New Guinea om pulou ngaawi id labus disan rahat id Melanesia (wilayah kabaatan kotonobon Lautan Pasifik id koibutan Australia). Ibu negara nopo nga Port Moresby i pongompus do disan rahat kabaatan kosilahon. Pogun nopo diti nga pogun pulou kotolu i bobos agayo id pomogunan, miampai linaab 462,840km2 (178,700sqmi).
Id taang nasional, kalapas pinorinta do tolu kuasa labas mantad 1884, kohompit do osomok no 60 toun kotoinaan Australia i minimpuun ontok Pisangadan Dunia I, minonuridong o Papua New Guinea do kedaulatan ontok 1975. Nosiliu ii do wilayah Komanwel di nakagabas ontok 1975 miampai Elizabeth II sabaagi rani. Nossiliu nogi ii do puru Negara-Negara Komanwel id suang tunud minsosondii.
Paraboros (English: paralanguage, volalics) nopo nga roromu do rolou sua ko booborosn di milo rotion (boros), poomitanan nopo nga kosiahon mimboros, akawas-osiriba nada, ginayo tuni rolou, intonasi, dialek, tonsul, tihad, gumam om suusuai po. Tikid koulaalaho rolou diti pokomunikasi do emosi om pomusarahan pointantu.
Parai (Oryza sativa) nopo nga iso susumuni kilinsou di milo omoton montok manganu wagas di kosiliu takano soira tonokon. Takano nopo nga iso taakanon ruji montok kogumuan tulun id Asia, Amerika Latin om Caribbean. Pomutanaman parai nokotimpuun id piras bawang Yangtze id China ontok 13,500 gisom 8,200 toun nakatalib.
Id Malaysia, tinanom do parai momoguno duo laang iri no tu ranahon om nogi parai tidong. Parai id ranahon nopo nga laang momutanom di asaru gunoon tu manahak aasil di lobi ogumu. Parai di nokosuni id ranahon momoguno waig om baja di kabagal om nogi tonomon maya laang di oulud.
Etimologi
Hogot "padi" nopo nga naanu mantad gamut do Proto-Austronesia *pajay i kikomoyon di miagal. Hogot-hogot di kinontodon di miagal mantad do gamut diti nopo nga poinsuang id boros Amis panay; boros Tagalog paly; boros Kadazan paai; bohos Jawa pari; om boros Chamorro fai.
Hogot padi nga gunoon nogi do popointalang ula' tokoro isoiso kakamot miagal ko' cili padi om kuda padi, rati misulak montok boros ula' diti nopo nga "godingan".
Woyo botani
Anatomi wagas.
Guas parai nopo nga pointulid miampai 80-120 sentimeter o kinawas om akapal toi ko' amu. Roun dau nopo nga kibontuk do mato tandus miampai 15-30 sentimeter o ninaru.
Linsou bibit
Haro apat kawo linsou bibit parai ii nopo nga bibit baka, bibit asas, bibit poindopitor om bibit sah.
Koonuan asas
Tanom do parai nuru kaanu babang do tadau, linasu om ginumu rasam (18-40 C dan 1240 mm/toun) i kabagal om nuru id kinoyonon di poinlingkabung o waig. Mantad dii, tana'-tana' kistruktur di alus miagal ko' lempung, lempung berkelodak, lom lempung toi ko' lempung kitogis nga kosudong. Woyo kimia tana' di oruak nopo nga pH (5.0-6.0), nitrogen (2-3%), fosforus (>40 ppm), kalium (>0.1 meq/100g), CEC (>20 meq/100g) om karbon organik (2-3%).
Kinoyonon pananaman
Parai ranahon Malaysia ogumu tinanom id Semenanjung Malaysia id Kotogisan Kotonobon loolobi no id boogian Koibutan. Ahal diti adadi tu haro kinoyonon di kipalu i arantai om haro nogi iso timpu asagub miampai purata rasam sontoun kolobi do 3500 mm. Kosudangan diti nosubuanan po kawagu do haro timpu talasu di anaru.
Kointalangan haro parai id gasait diti nopo nga nokito id Agop Cha om Agop Harimau mantad Timpu Neolitik ontok 6,000 gisom 4,000 toun di pogulu. Sundung ingkaa ii nopo nga au po natantu do parai dii nopo nga tinanom, spesies tolias toi ko' noimport.
Parai huma nopo nga parai sandad i tinanom id Malaysia pogulu do pinointutun o parai ranahon. Parai huma haro totus di osiriba om amu kopio osonong. Ahal diti ingkaa tu tinanom o parai huma momoguno do karalano' di laid om okuri kopomogunaan baja om mantad bibit di amu kopio osonong. Amu nogi tinamangan miampai osonong o parai dii om asaru araagan do serangga. Kogumuan kawo parai diti tinanom id Sabah om Sarawak, koubasan nopo nga tonomon do tulun sandad miagal ko' tulun Iban om Murut. Kounalan nopo parai huma nga amu momoguno waig di ogumu om milo tonomon id kinoyonon di aiso waig di polingkabung.
Kokitanan parai ranahon
Binatang nopo nga gunoon do popitongkiad tana' tulun-tulun di momutanom parai. Koubasan nopo winonsoi o binatang diti mantad tana' sabaagi pongolig moi do amu ogumu kopio o rinantai waig id ranahon dii. Nung rinantai waig id ranahon kolobi do sandangau, apagon do mananom parai. Kolosod o tanak parai loolobi no aantakan do asapou rasam. Nuru do tamangan kasasari o rinantai waig id ranahon.
Tanom moden
Parai ranahon i tinanom id Malaysia dinondo nopo nga totus kacukan om ponoriukan di maganu timpu botoun-toun montok papaasil bibit parai di kimutu. Ponoriukan di winonsoi puru MARDI minonguhup do koburuon kawo parai i kaanu poposoliwan totus di lobi ogumu om haro daya tahan toruol di lobi akawas.
Parai i noproses no om noidu no kulit nopo nga wagas. Di pogulu, id kolimpupuson do timpu mongomot parai, parai di tinanom khas nopo nga silihon do emping parai sabaagi nansakan istimewa ponokotanda' do nopupusan no timpu mananom parai. Di pogulu, id kinoyonon kotogisan kosilahon, pohoroon o upacara puja pantai ontok kolimpupuson timpu mananom parai sabaagi iso karalano' do mongidu tudipon solianid timpu mananom parai di nakatalib. Suai ko' ii, mogiolon-olon i momuumutanom do kobolingkaangan, teknik om toilaan kokomoi do pananaman parai di noomot nogi, miagal do karamayan pomutanaman timpu dinondo
Haro duo karalano' mananom parai di gunoon, ii nopo nga mananom (transplanting) om pasasadon potilombus (direct seeding).
Pomilian bibit tanom
Unsubon do momoguno linsou bibit sah i pinalabus do Jabatan Pomutanaman. Montok nopo linsou bibit i pinalabus do momuumutanom, ii nopo nga pilion maya tapisan momoguno do waig tusi ginouran i kaanu popoimbulai iso tontolu manuk miampai ketumpatan bandingan dau nopo nga 1.08. Linsou bibit di otonob no gunoon sabaagi linsou bibit. Nuru pasasadon o linsou bibit kalapas opongo o gama'-gama' popotounda do tapak. Unsubon o kopomogunaan baja foliar pogulu do mongusak o parai.
Momuhu totus
Nuru omoton o parai nung noonsok. Nung alaid do mongomot nga okuri totus taanu tu humaba o guas parai dii, ouyad nogi o linsou-linsou parai om araag. Koubasan nopo omoton o parai id timpu 35 tadau kalapas do 50% guas parai dii haro rawo-rawo parai.
Koubasan omoton o parai momoguno jentuai (combine harvester). Kalapas dii uyadon o linsou-linsou parai miampai papalapos rawo-rawo dau id suang tung poloposon. Id kinoyonon pananaman parai di okoro no omoton o parai momoguno katam parai. Haro nogi misin-misin pongomot di ogonop i lobi okoro om aga'an, ii nopo nga mini combine i milo mongomot, papalapos om momolidang do totus parai do insan-insan nga ii kaanu mongomot 1/3 ekar parai sanjaam.
Ranahon i sumilau no id Perak, Malaysia
Oryza sativa - spesimen muzium
Parai i sumilau
Bonging om parai
Parai di momuonsi nogi
Parai di notongusan
Panaroma ranahon Langkawi, Kedah, Malaysia.
Park Bo-gum (; nosusu ontok 16 Mahas 1993) nopo nga mimingkono mantad Kabaatan korea. Nakaanu isio kookunan maya kono id suang siri soduontong Reply 1988 (20152016) om ointutunan id taang sompomogunan maya siri Love in the Moonlight (2016), Encounter (20182019), om When Life Gives You Tangerines (2025).
Isio nopo nga mimingkono bobos omulok i nosiliu Gallup Korea's Television Actor of the Year. Isio nogi nga mimingkono koiso i nokoumbal nokosuang id kinoyonon bobos akawas doid katayadan Forbes Korea Power Celebrity.
Koposion pogulu om ponudukan
Nosusu id Mok-dong, Watas Yangcheon, Seoul, Kabaatan Korea ontok 16 Mahas 1993, isio nopo nga tanak tohuri mantad tolu mogiobpinais. Ngaran "Bo-gum"  kirati do 'pedang kigatang'. Napatai o tama dau ontok poinsikul isido id toun kaapat. Mimpuun isio mamain piano mantad di tadika po om nokoumbal nosiliu maamamain piano om surupu id garaja. Suai ko ii, isio nogi nga surupu tinimungan mingkaau taang varsity id Sikul Pintangaan Mokdong Seoul.
Ontok di toun koduo id sikul pintangaan, minapaatod isio vidiu suminding om mamain piano kumaa piipiro agensi kotoinaan bakat ointutunan, i minogowit piipiro tawaran. Ii nopo timpuunon po, iman-imanon nopo disio nga sumiliu susuminding-monunupu sinding, nga minonimban do wayaan gama kalapas nokotorimo suul do kalantoi isido id suang gana pinsingkanaan. Nakaawi isio sinikulan id Shinmok High School ontok 2012, om nokodopitar sabaagi mokikinobos id suang ganaTeater Muzikal id Universiti Myongji University ontok Gomot 2014. Sundung do atangkangau miampai gama pinsingkanaan nga kakal isio popoindalan koposion universiti miampai agaras om mongobi program pisowolianan koubasanan universiti id Eropah. Koumbal nogi isio monuhu drama iso babak tumanud karya di Anton Chekov, om momuru sabaagi monunuhu muzik (music director) id suang produksiHairspray montok koowion ponginabasan dau.Nakaanu isio ijazah sarjana muda ontok Mansak 2018. Gisom toun 2023, minongoput isio ponginabasan id taang sarjana id gana New Media Music id Sikul Siswazah Universiti Sangmyung.
Minongimpuun isio do gama sabaagi mimingkono id siriba Sidus HQ, mingkono sabaagi kono pomoruhang id suang filim thriller Blind (2011). Minamung isio do Blossom Entertainment om mingkono id filim aksi-komedi Runway Cop (2012), drama poimbida KBSStill Picture (2012) om drama Bridal Mask (2012). Ontok 2013, nakaanu isio kono toponsol id suang dram dompok minggu Wonderful Mama sabaagi tanak do kono di Bae Jong-ok, songulun tanak wagu mayon i gonduon.
Park Bo-young (; , nosusu ontok 12 Mansak1990) nopo nga mimingkono mantad Kabaatan Korea. Ointutunan isido maya konoon disido id suang filem abantug Scandal Makers (2008), A Werewolf Boy (2012) om On Your Wedding Day (2018), om siri soduontong Oh My Ghost (2015), Strong Girl Bong-soon (2017), Abyss (2019), Doom at Your Service (2021), om Daily Dose of Sunshine (2023).
Nosusu i Park Bo-young lahir id Jeungpyeong, Chungcheong Utara. Isido nopo nga tanak koduo mantad tolu mogiobpinai. Tapa nopo disido nga soudor solinaid 34 toun id suang Pasukan Khas. Pogulu pinsingkanaan rasmi kumoiso ontok toun 2006, miningkono i Park id ido filem oniba kiuhu Equal ontok toun 2005 hiza sumikul po isido id sikul lintanga. Nakaanu o filem oniba dii do Gaa' Cabaran Realiti  id Festival Filem Belia Antarabangsa Seoul ko7 (SIYFF 2005).
Signature Park Ji-hoon (Hangul: ; nosusu ontok 29 Mikat 1999) songulun modsisinding om mimingkono' mantad Ponongsiba Korea. Timpuunon nopo nga aparagat isio sabaagi do mimingkono' tangaanak om model iklan. Nointutunan i Park ontok timpuunon do 2017 soira nakalantoi id taang koduo montok siri piboi'an realiti Produce 101 musim koduo. Isio nopo nga bagas do surupu tinimungan kusai, Wanna One i pinaasil do ababayan dii om mantad dii aparagat yau sabaagi artis solo om mimingkono'.
Pinotimpuun di Park o buruon solo dau miampai tombului kumoiso rumuba do mononokodung dau, om miampai poposoliwan do EP, O'Clock, kalapas nopupusan o ababayan Wanna One sabaagi iso tinimungan. Pinotilombus nogi dau o buruon tingkono' dau om nointutunan isio montok tonggungan dau id suang Flower Crew: Joseon Marriage Agency (2019), Love Revolution (2020), At a Distance, Spring Is Green (2021), om Weak Hero Class 1 (2022). Pointimporon do aparagat i Park id suang ababayan soduontong realiti om minimparagat nogi isio sumiliu do DJ Rodiu. Nokoumbal nogi isio suminiliu model iklan montok piipiro janama panamangan kulit, kosmetik, om taakanon.
Koposion osopung om sinikulan
Nosusu i Park Ji-hoon ontok 29 Mikat 1999 id Wilayah Masan id Ponongsiba Korea. Sundung pia mantad isio Wilayah Gyeongsang, nga poingion i Park id Seoul mantad po turu o toun dau. Nopupusan dau sinikulan dau id National Middle School of Traditional Arts, hinonggo minaganu yau major do teater muzikal. Minaganu i Park major do inus kosolimbahan id School of Performing Arts Seoul om nopupusan dau ponginabasan dau ontok Milatok 2018. Tinorimo i Park suminuang do Surupu Teater Universiti Chung-Ang ontok 2018.
Kotimpuunon do buruon
Pinotimpuun di Park o buruon dau sabaagi songulun mimingkono' tangaanak, maganu boogian id suang muzikal miagal do Peter Pan (20072009), The Harmonium in My Memory (2010), om Radio Star (20102011), om kitonggungan tokoro id suang drama soduontong Jumong (2006-2007), The King and I (20072008), Kimchi Cheese Smile (20072008), Iljimae (2008), om ogumu po suai. Nokoimbulai nogi i Park id suang ababayan realiti SS501 SOS (2006), sundung do pinosowut o turos dau poingompus do episod. Ontok 2007, minimbulai yau id suang KM Idol War miampai do Big Bang. Maamaso tangaanak po isio, pointilombus do aparagat isio id suang teater muzikal, kosolimbahan soduontong, om filim, om poingkaraja' nogi isio sabaagi model iklan.
Maamaso sukod wagu isio, amu kopio isio aparagat id suang industri kohiakan, tuminimpuun i Park minluda sumiliu do songulun modsisinding royohon id siriba do SM Entertainment om Fantagio. Amu isio nakalantoi gisom id taang tohuri do tinimungan kusai Fantagio, Astro tu nosindualan o totud dau om sumusuhut minundaliu kumaa Maroo Entertainment
Park Seo-joonPark id Momuhau 2021KinosusuonPark Yong-kyu (1988-12-16) Momuhau 16, 1988 (umul36)Seoul, South KoreaPondidikanSeoul Institute of the ArtsKalajaMimingkonoTounmimparagat2011dinondoAgenAwesome ENTKorean nameHangulHanjaRevised RomanizationBak Seo-junMcCuneReischauerPak SjunBirth nameHangulRevised RomanizationBak Yong-gyuMcCuneReischauerPak Yonggyu
Park Seo-joon ( nosusu i Park Yong-gyu ontok 16 Disember 1988) nopo nga songulun aktor kusai id Korea Selatan. Nointutunan isio mantad kono dau id drama soduontong Kill Me, Heal Me (2015), She Was Pretty (2015), Hwarang: The Poet Warrior Youth (20162017), Fight For My Way (2017), om What's Wrong with Secretary Kim (2018), om nogi filem Midnight Runners (2017).
Park Shin-hye (, nosusu ontok 18 Milau 1990) nopo nga mimingkono do Kabaatan Koreai. Nontutunan isido di tanak po maya siri soduontong Stairway to Heaven (2003) om Tree of Heaven (2006). Ontok 2013, mingkono isido id suang filim Miracle in Cell No. 7, ii no iso mantad filim Korea miampai kutipan bobos akawas poingompus timpu. Ointutunan isido maya kono id You're Beautiful (2009), The Heirs (2013), Pinocchio (20142015), Doctors (2016), Memories of the Alhambra (20182019), #Alive (2020), Sisyphus: The Myth (2021) om Doctor Slump (2024).
Suai ko gama mimingkono, popoindalan nogi i Park do kerja amalmaya inisiatif, Starlight Angel Project. Pinosuang isido id suang katayadan Forbes Korea Power Celebrity 40 ontok 2015, 2017, 2021 om 2022.
Park Sung-hoonPark ontok 2023Kinosusuon (1985-02-18) Mansak 18, 1985 (umul40)Gwacheon, Gyeonggi Province, South KoreaPondidikanDong-ah Institute of Media and Arts (Department of Acting and Film)KalajaActorTounmimparagat2008dinondoAgenBH EntertainmentKorean nameHangulHanjaRevised RomanizationBak SeonghunMcCuneReischauerPak Snghun
Park Sung-hoon (; nosusu ontok Mansak, 1985) nopo nga mimingkono mantad Kabaatan Korea. Tuminimipuun isio do gama pinsingkanaan miampai kono tokoro id suang do filem A Frozen Flower (2008). Nointutunan isio soira minsingkono id Rooftop Room Cat om The History Boys, om arayou tu nokopomonsoi do ngaran dau sabaagi iso kono aangkal id kopomoinan do Model Students. Tuminimpuun i Park diti do magayat torodok tulun maya ponokodungan do kono id SBS Three Days (2014), Six Flying Dragons (20152016) om Don't Dare to Dream (2016). Mantad filem Gonjiam: Haunted Asylum (2018) om KBS 2TV's My Only One (2018 2019) nakaanu isio do populariti di lobi gumu. Luminaan isio sabaagi do kono aangkal id KBS2 Wednesday-Thursday drama series Memorials. Ointutunan isio piipiro toun diti mantad kono dau di araat id drama The Glory (20222023) om Queen of Tears (2024).
Koposion pogulu om ponudukan
Park Sung-hoon, nopo nga tanak tohuri mantad duo taka, nosusu ontok Mansak 18 1985 id Gwacheon, Gyeonggi-do. Nokotimbaba isio diti do kobolingkahangan kousinan maamaso guminayo tu natagakan tapa dau do kalajaan di nasabab do IMF crisis. Sundung do tuminindapou do kalas boros Perancis id Gwacheon Foreign Language High School, au songkuro isio diti kirahi do minsingilo. Ontok no di toun kotolu id sikul takawas kosorou nogi isio do gama timpu dobontol disio. Panaksabab iti do duminaptar isio id Dong-ah Institute of Media and Arts, minaganu gana pinsingkanaan om filem tu orohian isio do filem.
Ontok id umul dau do 20 toun, minaganu isio dau do kono aangkal di kumoinsan id bengkel kalas sikul, papalakun di Deokbae id id kopomoinan kiuhu Taxi Driver, nosuat monuunuhu Jang Jin. Minomonsoi isio do kosolimbahan tikid simisto om koinanan di manahak bagas poinaru kuma disio. Maamaso dau do mampayat teater, lobi ohiokon disio do gana di. Kalapas nokorongou isio senior di popoilo topurimanan do manahak kosolimbahan om kaanu do tapap palad nopo kaka nga miagal do mangakan do dada om kopouriman di yau daya kapamagayatan do sinasawat diri. Mantad dii, mayo-gayo di rahi disio kumaa teater. 
2008 gisom 2010: Kotimpuunan do kalajaaan
Kalapas nokograduate, kuminaraja i Park id serikat do teater Route 21. Kumalaja nogi isio montok koposi-posion. Minagawi isio 8-9 wulan id sorikat teater, om maamaso kirahi isio do gama id sinasawat otongob o ginawo dau. Sansagan dau tinan sondii do kumalaja sambilan gisom pitanga tuong, modop id teater om au kaanu paranan tu mongingia om mimingkono senior i kaanu torodok. Kaanu isio do 50 000 won no montok 9 wulan dii. 
Kalapas tuminongkiad isio mantad sorikat do teater dii, nakaanu isio do paranan tokod id filem A Frozen Flower (2008) om Jeon Woo-chi: The Taoist Wizard (2009). Sundung do kalapas debut filem dau di toun 2008, nakawaya isio do timpu tolu satanga toun miampai aiso kosiwatan do minsingkono.
Kalapas minampayat iso agensi, Kosiwatan di Park kakal i kaantob. Id timpu iso om satanga toun, intolu no katanud isio do kinam gagaa, di panakasabab do ayami no ginawo do kumaa prospek gama dau. Di toun 2009, minangapalai isio do KBS poniisan kopongonuan rolou mimingkono nga nokirar id ruba tiis dohuri. Mooi do apasi, minaganu isio do kakalajaan sambilan id diwan konsert, miampai minaganu paranan sabaagi jurupopoilo om papadagang do kakamot; kumoinsan id konsert muzik "Pump Boyz," "Hedwig Show," om Yoon Do-hyun's Band Concert. Gama di Park id diwan konsert dii popomilo dau do mongintong kosolimbahan artis senior. Asaru isio do kotorimo kaad kapataranan di mogowit kumaa ogumu kopogirubaan. Nasip tosonong dau tu nokoruba do luguan tinimungan do Shownote di pinoporomut disio kuma tulun id industri teater
2011 gisom 2017: Teater kinalantayon paranan id television
Id 2011, nakaanu i Park do kosiwatan mingkono id sinasawat sundung pia do okudi no koinganan pinsingkanaan disio. Maamaso kosolimbahan disio id teater kumoinsan Kaandasan mingkono di natalup no noposian kawagu. Id toun sumusuhut, minaganu isio do paranan tokodo id duo drama soduontong sabaagi souder id MBC drama do nawayaan Moon Embracing the Sun om sabaagi tanak sikul takawas KBS2 drama Big. 
Au no alaid mantad dii, tuminanud i Park do musim kolimo drama poingaran-ngaran Rooftop Room Cat, id nonggo kiwaa lobi 1000 mimingkono di minomuhun. Sundung do opitotos do pinisahapan dii ii no tu 150 opibanding do 1, nopili Park montok kono aangka Lee Kyung-min. Minongulit isio do paranan diti nogi id musim koonom.
Id onom wulan kumosio do 2013, apakot o jodual di Park. Pinapamain i Park do paranan Lockwood id tayanganperdana Korea Alan Bennett The History Boys. Kalapas dii kiwaa di timbabaon dau monulimbang tonggungan id ngoduo drama MBC]You Are the Boss! om kopomoinan Model Students. Id drama You Are the Boss! minimbulai isio sabaagi Yu Deok-hwa, tambalut sangkalas do kono aangkal Lee Seon-nam di (di pinamain di Shim Hyung-tak). Id timpu dii nogi, ruminuba isio do audien montok paranan sabaagi Seo Min-yeong, songulun tanak model di kiwaa paranoia di abaal id drama Model Students. Maganu duo prujik di misuai id timpu di miagal om miolon do kono atantu no kosiliu tantaman. Poingkuro po, kaanu i Park do kaandasan id proses dii
Kalapas minundorong toruhai, prujik dau di sumusuhut nopo nga koponompilan tutumombului id drama John Cariani omnibus Almost, Maine. Kosolimbahan diti nopo nga momuhondom tadau kinolodion ko-10 do sorikat teater Ganda. Produser Ahn Hyeok-won minagalap dau sabaagi tutumombului om minoi isio ampayat kalapas noimbayat tambalaut iso agensi do i Jin Seon-kyu om Lee Hee-joon, puru do Ganda. Id episod kolimo kiuhu "They Fell", minimbulai i Park sabaagi Chad mitantang do Yoon Na-moo sabaagi Randy, di koumbal kuminalaja miampai dau id Model Students.
Di toun 2014, koimbulai i Park sabaag luguan do Tinimungan komunikasi id drama SBS Three Days om nakaanu koinganan osonong tu kuminalaja miampai komolohingan di kikitoilaan. Kalapas dii, tuminanud i Park do kopuruan do kapataadan do kosololimbahan pinsingkanan Ganda Judo Boy, sabaagi Min-wook, monuunumbuk. Iri nopo nga sala iso kosolimbahan disio milo olingan tu nokopiambalut isio do tambalut mimingkono dau om mingluda solinaid do apat gisom limo tulan. 
Id dompok do toun dii nogi, i Park om i Jo Kang-hyeon ngoduo yolo minogowit kono Park Jae-hyun id drama "Melodrama' ponuhuan di Jang Yu-jeon. Park Jae-hyun di nakawaya koundolihon do tuundu-dundu kalapas koligaganan id tokoro po, nokoupus di Seo-kyung. Melodrama di pinatayang di toun 2007 nakaanu komi tosonong montok gatang koinusan om kotinganaian koompohuan, popolombus mesej kokomoi rati totopot do tupus. Pinosolimbou iiti id Teater jayu id Longkod Koinusan Seoul mantad 31 Momuhau 2014 gisom 15 Mansak 2015 
Ontok 2015, minongulit i Park do paranan dau id "Judo Boy". Guminuli nogi isio id drama "Model Students" kalapas minundorong solinaid do duo toun. Ontok 2013, koumbal isio minogowit kono di Min-yeong. Ontok di toun 2015, miampai di Kang Ki-dung, induo isio pinopokono do kono di Myeong-jun, di kitopurimanan koinsiribaan ginawo di au otopt di poinlisok id kowoowoyoon dau di otulid. 
Ontok musim magalang, ngoduo i Park and i Jeong Dong-hwa mininkono sabaagi di Oliver id koingkakatan do drama The Pride id ponuhuan di Kim Dong-yeon. Tima aangkal nopo do drama diti nga tumorodok kumaa tinggisaman sosial di otimbabaon do piipiro tinimungan noindisan loolobi po minoriti do seksual: Philip, Oliver, Peter, om Sylvia, di poingiyon id duo timpu di misuai 1958 om babaino. Koposoliwanan diti pinoharo id Teater Daehakro Soohyun om nakaralan mantad 6 Magus om tumilombus. The Pride nokono di Alexi Kaye Campbell, songulun monuunuat do Greek-British. Totopot nopo nga pinatayang iti id Royal Court Theatre Upstairs ontok Milau 2008 om nokotorimo gaa miagal ko The Critics' Circle Prize for Most Promising Playwright om nogi John Whiting Award montok Best New Play. Kapamansayan id siriba ponuhuan di Jamie Lloyd, nogi nga nokotorimo do Laurence Olivier Award montok Outstanding Achievement id teater miamung. Adaptasi do drama South  dii nosuat di Ji Yi-seon, om pinodalin di Kim Soo-bin, and minomonsoi koimbulayan kumoinsan dau id The 5th Best Plays Festival hilo Art One Theater ontok 2014.
Simpung Bersatu Sabah (PBS) nopo nga koingkakat mantad mogisusuai tinaru sontob do pogun Malaysia om binuruan di Tan Sri Joseph Pairin Kitingan ontok toun 1985 id Sabah. Ontok toun 2018, miniamung miampai 2 simpung suai ii nopo nga STAR om SAPP id soibau do buruanan simpung piomungan (GRS). Ontok 12 Milau 2020, miniamung do simpung GRS montok manganu majoriti undi momogun Sabah om montok nogi do popiunung momogun Sabah dii sondii. Nokosiliu o Simpung PBS sabaagi iso kouhupan di tagayo montok kinalantaion simpung GRS. Gisom do Momuhau 2022, soginumu 145, 800 surupu poinsuang do simpung PBS.
Ontok toun 1984, nounsub i Tan Sri Joseph Pairin Kitingan mantad Simpung Bersatu Rakyat Jelata Sabah gama do sumaap impohon-impohon kopomorintaan i aa kopiunung do karalan-ralano' dau. Isio nopo nga songulun momuruan Kadazandusun. Nounsub nogi isio do popotindohoi kinoyonon dau id suang do Dewan Undangan Damung Tambunan.
Sundung po tu do ingkaa, minongoi kasari i Tan Sri Joseph Pairin Kitingan monongkiala id suang do 'pilihan raya kecil' Tambunan ontok toun 1984 sabaagi calon bibas montok sumaap kopomorintaan tintod dii. Sundung ogumu di notimbaba', nakaanu isio do popotindohoi do torikohonon dau tu nakaanu majoriti 3,048.
Mantad do kinalantaion dau, minomuruan isio iso kaagu Simpung Komisiwal, ii nopo nga Simpung Bersatu Sabah ii nokoimagon ontok 5 Gomot 1985.
Simpung Gagasan Rakyat Sabah, toi ko' loobi ointutunan sabaagi GAGASAN om PGRS nopo nga iso simpung puliti id Sabah om nokoimagon ontok 28 Magus 2013. Poinsuang nopo id simpung diti nga tulun mantad mogisusuai tinaru om kiangkab do manamong om popolombus suang ginawo om tunud Sabah kumaa kopomorintaan. Nokotimpuun simpung diti mooi do loobi aktif ontok toun 2016 om iso mantad komponen id suang do simpung Gabungan Rakyat Sabah (GRS) mantad 9 Momuhau 2022.
Simpung Gagasan Rakyat Sabah tinuridong di Dr. Ationg Tituh ontok 28 Magus 2013 sabaagi iso simpung di koingkakat mantad mogikaakawo tinaru miampai iso dimpoton ii nopo nga montok kopokitanan gaab tangaanak Sabah id suang do koporintaan. Kinoingkakaton simpung diti nokotimpuun ontok toun 2016. Pogulu, nakadaftar simpung diti sabaagi Simpung Gagasan Bersama Rakyat Sabah (Simpung BERSAMA), om nakaanu kasagaan mantad Jabatan Pendaftaran Pertubuhan (RoS) id soibau do Akta Pertubuhan 1966. Nakaanu kasagaan sabaagi simpung politik ontok toun 2013.
Pinongumbalan montok monokodung
Ontok Gomot 2020, GAGASAN miampai do tolu simpung komisiwal Sabah suai minogiunung montok popoturidong pogiomungan partii politik lokal Sabah ii noponga Simpung Cinta Sabah (PCS), Part Kerjasama Anak Damung Sabah (Anak Damung) om nogi Simpung Hak Sabah ii aa po nakadaftar. Kaapat-apat simpung mini'iso montok momonsoi kosokodungan miampai popi'iso kaapat-apat simpung id suang do iso simpung ii nopo nga (GAGASAN). Anifah Aman sabaagi Presiden.
Sundung po tu do ingkaa, pinongumbalan montok misokodung diti nopiil soira au notilombusan o agenda simpung om nokosiliu i Anifah Aman do presiden PCS ontok Julai 2020 pogulu do pilihan raya damung.
Simpung Harapan Rakyat Sabah toi ko' Harapan Rakyat nopo nnga iso mantad simpung id pogun Sabah. Nakaanu o kookunan mantad Pendaftar Pertubuhan (RoS) ontok 24 Gumas 2016. Simpung nopo diti nga poinsuang nogi id suang do Gabungan Rakyat Sabah (GRS) mantad 5 Ngiop 2023. Momuruan nopo do simpung diti nga i Presiden Brig. Jen (B) Tan Sri Datuk Liew Yun Fah (JP).
Brig. Jen (B) Tan Sri Datuk Liew Yun Fah (JP) nopo nga ponorikohon do DESA (Sabah) ontok toun 2023 ii nopo nga iso sarikat kokomoi (GLC) di papaasil taakanon agro om aasil tenusu. Koumbal nogi minogowit tonggungan sabaagi Panalad Belia & Sukan Sabah ontok toun 2004. Simpung diti manahak panatalan do tonggungan diolo id boogian Pantai Kosilahon Sabah, kaampai nogi watas Tawau, Kalabakan om Lahad Datu. Hizab nopo do simpung diti nga montok monguhup mogigion sandad id aspek do kotundunan.
Simpung Harapan Rakyat Sabah noturidong ontok toun 2016 om binuruan do tinimungan pro miagal i Datuk Seri Panglima Haji Lajim Haji Ukin, aktivis PKR om nogi tulun tangabaal simpung PKR Sabah. Lajim Ukim nopo nga Timbalan Momuruan Panalad Sabah om nogi Timbalan Panalad id taang Pisompuruan solinaid disio poimpasi. Monongkiala o Simpung Harapan RakYat id suang do PRU14 sabaagi iso mantad simpung komponen miampai simpung-simpung komponen suai miagal STAR, SAPP, PCS, om PPRS. Id suang do PRU dii, nakaanu o simpung piomungan Sabaho duo kinoyon montok DUN Sabah om minomonsoi di piomungan miampai BN id toun 2018. Sundung po tu do ingkaa, piomungan dit solinaid no 2 tadau gama do kiharo pisokodungan BN om Warisan.
Ontok 17 Februari 2019, pinopunso o simpung diti gama do koinsanan surupu minongoi amung do Tupakat Lansan. Sundung po tu do ingkaa, ontok 3 Ogos 2019, kiharo piipiro ahli majlis di minonokodung do simpung diti maya Persidangan Agung Perwakilan Khas. Mantad no diri, linantik i Brigade Jeneral (B) Tan Sri Liew Yun Fah (JP) om ontok toun 2020, suminiliwan i Almarhum Datuk Seri Panglima Haji Lajim Haji Ukin mantad simpung di pogulu do minongoi tanud perjuangan Nasional om minomuruan Unit Strategi om 'Pilihan Raya' BERSATU id pogun Sabah sabaagi ponorikohon. Minidu pogun i Almarhum Datuk Seri Panglima Haji Lajim Haji Ukin ontok toun 2021 gama do tomporuol Covid-19. Baino, songulun po i Liew do popotilombus do agenda simpung dii tu suminiliwan i YB Datuk Maijol Mahap, Timbalan Presiden Simpung Harapan Rakyat.
Notorimo o simpung diti sabaagi iso komponen wagu id suang do simpung piomungan Gabungan Rakyat Sabah (GRS) om monongkotuod do Simpung Gagasan Rakyat Sabah (PGRS).
Simpung Liberal Demokratik Sabah Liberal Democratic Party (LDP) nopo nga iso simpung politik ii haro id Sabah. Simpung nopo diti nga iso mantad ko simpung Komponen Barisan Nasional om simpung komponen id suang do piomungan Simpung Gabungan Rakyat Sabah (GRS) manntad 5 April 2023. Majoriti nopo do surupu id suang do simpung diti nga kitinaru do Cina-Sabah. Sundung po tu do ingkaa, aiso kaantaban montok mogigion Sabah di mooi suang. Ideologi nopo di igitan do LDP nga loobi kumaa do Liberalisme om poposodtol kokomoi do kolidangan pogun Sabah. Koponguhupan tagayo do simpung diti nopo nga soira nakaanu minongugad tulun labus di sinumuang id Sabah maya aiso kookunan ontok koburuanan di Tan Sri Chong Kah Kiat id Sabah. Naala o simpung diti id pialaan torikohonon parlimen id Sandakan ontok Pilihan Raya Umum Malaysia id toun 2004.
Simpung Solidariti Tana' Airku (koinibaan nopo nga: STAR) iso simpung kinoyonon i poinladsong id Sabah Borneo om tinuridong di Datuk Dr. Jeffrey G. Kitingan, tadi di bagas ponorikohon om minonuridong do Simpung Bersatu Sabah (PBS), Tan Sri Datuk Seri Panglima Joseph Pairin Kitingan. Simpung nopo diti nga noturidong ontok toun 2016 maya Akta Pertubuhan 1966. Gisom do koowion Momuhau 2022, nokoponimung o simpung diti surupu soginumu 795,800 tulun om noukaban nogi cawangan pointongkop pisuk do watas ngaawi id Sabah. Aparagat nogi o simpung diti do monoriuk om momgumolig tunud mogigion Sabah maya Pertubuhan Bangsa-bangsa Bersatu, UNESCO om nogi maya oinsanan dokumen-dokumen kointalangan di nokoimagon.
Apanggor o simpung diti mongigit do prinsip om koimaan id suang pinibatasan Akta Malaysia 1963 montok insanangan do Sabah om Kolunduan Pisompuruan. Poposotol nogi o simpung diti do manamong piunungan id Sabah & Sarawak, om minggoos nogi daa maganu kawagu tunud Sabah om Sarawak miagal i nookunan id 20-point memorandum montok popoindalan reformasi id sistem pomorintaan di lobi osulimbang montok mogigion loolobi mogigion id pogun Sabah. Suai ko ii, momonsol nogi o simpung diti do pinggisaman popotonduli status Sabah om Sarawak sabaagi iso Wilayah tagayo i kiwaa sistem pomorintaan sondii.
Momuruan (AGM)
Id siriba nopo diti nga Puru Majlis Kepimpinan Simpung sesi 2021/2023.
Simpung politik id Sabah nopo nga kiula do kompleks om oubas do popiamung tua' pomusarahan toi ko' ideologi kokomoi politik montok popoturidong do kopomorintaan mantad toun 1963.Simpung piomungan di nokoturidong maya rasmi id Sabah nopo nga iso no, ii nopo nga Gabungan Rakyat Sabah (GRS). Sundung po tu do ingkaa, iti nopo nga simpung di kumoduo nokoturidong tu nokopogulu o simpung Gabungan Pasok-PBS id toun 90-an.
Id Malaysia, koinsanan simpung politik nuru do mooi daftar id soibau do Akta Pertubuhan 1966 ii buruonon do Kotinanan Pendaftaran Pertubuhan Malaysia.
Kiwaa piipiro pisokodungan om piomungan di nowonsoi id Sabah. Kiharo nogi 3 kategori do piomungan id Sabah miagal do kategori lokal, kategori nasional om kategori nasional-separa lokal. Sumusuhut nopo nga piomungan do simpung-simpung id Sabah.
Piomungan Pasok-PBS (Piomungan lokal) (Noturidong 1985, nakadaftar 1991, pinoidu 1995)
Piomungan Rakyat Sabah (Piomungan lokal) (noturidong 2020, pinadaftar2022)
Tupakat Lansan (piomungan nasional) (noturidong 2016)
Warisan Plus (piomungan nasional-separa lokal) (noturidong 2020)
Blok C (piomungan lokal) (noturidong 2020)
Tadau Paskah toi ko' Paskah Besar (Latin: Pscha, Greek: , romanized:Paskha; Imperial Aramaic: , romanized:Pasa; dmantad Hebrew: , romanized:Pesa; English: Easter) nopo nga karamayan tulun kiugama Agama Kristian montok momuhondom kinaantakan Yesus Kristus napasi kawagu (toi ko' "nokotungag") ontok tadau Tiwang dii. Koubasan nopo nga ramayon ii id pialatan kolimpupuson wulan Gomot om kolimpupuson wulan Ngiop monikid toun (koimpuunon Ngiop gisom koimpuunon Mikat montok tulun kiugama Kristian Kosilahon tumanud Takwim Gregorius), om tumanud turugan tulan.
Pogulu karamayan Paskah, ramayon o Minggu Suci ("Holy Week") ontok tadau Kurudu pogulu Paskah i ointutunan sabaagi Jumaat Agung ii no tadau pinapapak i Yesus. Ontok Ahad Palma ("Palm Sunday") i ponokotanda koimpuunon Minggu Suci, onuan o oinsanan umat do roun Palma i nabarakatan no do paado.
Patrick Anthony Powers (8 Gumas 1870  30 Madas 1948), nosusu id Kaunti Waterford, Ireland, nopo nga songulun papadagang kibooyungan Amerika kitungkus Ireland it poingampai id industri perfileman om animasi id 1910-an, 1920-an, om 1930-an. Pinoposoliwan isio do Powers' Cinephone Moving Picture Company, otutunan nogi sabaagi do Powers Picture Plays. Firma disio, Celebrity Productions, nopo nga i nokopogulu do manakadai id Walt Disney, kartunMickey Mouse (19281929). Kalapas sontoun, minisuai o Disney miampai di Powers, i minonimpuun do studio animasi Iwerks Studio miampai momuruan animasi Disney, Ub Iwerks.
Pakarajaan pogulu
Nosusu Powers id Waterford, Ireland. Tumanud do obituari Buffalo Courier-Express maamaso 1 Magus 1948, taka disio, Mary Ellen Powers, poingion id Buffalo solinaid do koposion disido.
The Billboard, September 16, 1911
Nakaanu i Powers do minitayad miampai di Joseph A. Schubert, Sr. montok papadagang do kaban lulumoyou id toun 1900 - 19007. Id toun 1907, nakaanu yolo goduo poingkakat do Buffalo Film Exchange, 13 Geneese St, montok momoli do filem mantad syarikat popoimbulai filem om posiwaon id panggung wayang Nickelodeon. 
Id toun 1910, minundaliu i Powers mantad id Buffalo minoi id New York, hinonggo nokoruba isio do Powers Motion Picture Company, om insaru nogi barayan id iklan om pokrediton id suang do filem dau sabaagi do "Powers Picture Plays". Poomitanan nopo koposoliwanan tosopung mantad studio disido nopo nga kohompit no The Woman Hater (1910) miampai Violet Heming, Pearl White om Stuart Holmes ; komedi Lost in a Hotel (1911); filem fantasi tangaanak An Old-Time Nightmare (1911); om Kotonobon Red Star's Honor (1911).
In 1912, Powers's company merged with Carl Laemmle's Independent Moving Pictures Company (IMP) film company and others to create what eventually would become Universal Pictures. He served as treasurer of the Universal Film Manufacturing Company. Later, in 1916 and 1917, Powers introduced a cartoon series titled Fuller Pep, which was similar to Paul Terry's Farmer Al Falfa series. Nine cartoons were produced.
1920-an
Mantad kaantakan ponguludan kawagu do Film Booking Office of America id toun 1922 gisom 1923, Powers naakaanu mondominasi syarikat dilo sabaagi investor Amerika. Pogulu di, nokoumbal ii Powers momuruon do syarikat filem kondii om nokongoi nogi rumumo id Universal Pictures id toun 1912. Powers nakaanu mongolon do ngaran Robertson-Cole/FBO mooii Powers Studio id timpu toruhai, nga sundung pia di, ingga rekod naanu do nokopongimbulai oo Powers Studio do Filem. Id toun 1928, Joseph P. Kennedy om luguan RCA, David Sarnoff pinopiiso do FBO om Litar Teater Keith-Albee-Orpheum montok momorun do RKO Radio Pictures.
Powers pinolabus miampai minomoli do syarikat DeForest Phonofilm hiza musim wusak toun 1927. Lee De Forest hiza di momok-somok no muflis sabab monoguang do yuran guaman montok goos monuntut do bagas koisaan dau iri no tu Theodore Case om Freeman Harrison Owens. Hiza di, DeForest gisom pinapadang do kakamot-kakamot diolo id gatang di osoriba kumaa panggung wayang.
Id toun 1927, Nokirar ii Powers maganu do syarikat DeForest. Ahapas di, manamagaji yau do bagas juruteknik DeForest , Wiliam Garity montok papaasil do klon sistem pamarkam tuni do Phonofilm, ii ningaranan do Powers Cinephone. Hiza diti, aiso no di kopio tusin do DeForest montok monuntut di Powers sabab minagahau do tunud Paten.
Walt Disney om Ub Iwerks
Id toun 1928, pinadagang di Powers it sistem Cinephone dau kumaa do Walt Disney montok papaasil do kartun-kartun di kaanu maanahak do tuni di miagal do filem Steamboat willie it kinono di Mickey Mouse (1928). Sabab tu aiso syarikat di papatayad do kartun kituni di nilabus do Walt Disney, Minisokodung yolo miampai do syarikat di Powers it ointutunan sabaagi Celebrity Pictures.
Ahapas duo toun pinapalantoi do filem Mickey Mouse om Silly Symphonies, id toun 1930, Walt Disney minuhot di Powers kokomoi do pinogian do aasil kapanayadan do filem-filem di kohompit katanud do pibatasan. Powers minaganu kosiwatan di montok pinapakaraja do luguan momonganimasi do Disney, Ub Iwerks montok popoindalan do studio animasi kondii. 
Sundung pia di nga haro no piipiro kalantayan di nodimpot do studio Iwerks mantad siri-siri kartun miagal ko Flip the Frog om Willie Whopper it pinatayang maya Metro-Goldwyn-Mayer, miampai kartun ComiColor di pinoimbulai do Celebrity Pictures. Ahapas di id toun 1936 Studio Iwerks niimagon do nomuflis.
Solinaid di Powers poimpasi, nakaanu yau papaasil do 300 filem, om kogumuan filem di nopo nga filem bobou ii pinaasil id Universal pogulu toun 1913. Sundung pia di nga nakaanu kasari yau do gaa sabaagi popoimbulai filem The Wedding March mantad di Erich von Stroheim (1928), miampai di Jesse laksy om di Adolph Zukor.
Kinapatayon
Tumanud surat abal New York Times id 1 Magus 1948, hiza kinapataoin di Powers, isio nopo hiza di nga presiden do Powers Film Products Company id Rochester, New York . Kiwaa nogi walai dau kondii id bandaraya New York om id Westport, Connecticut.
Patrick Powers nokoidu pogun id 30 Madas 1948 id lamin pongusapan id Bandaraya New York sabab kinotuo'on. Kinapataion dau di pinopoogol do songulun tanak tondu om tadi. Nilobong yau id tanah pangalabangan Holy Cross Cemetery id Rochester New York.
Patricia Yapp Syau Yin (35 toun ) songulun monunulud pesawat pejuang MiG-29N di kumoiso om tondu Malaysia koiso di nokolulus miampai kepujian mantad Kolej Tentera Udara Domboyoon (royal) Malaysia id Alor Star di toun 1997. 
Isido nogi nga songulun monuunulud di minogowit operasi om taktikal miampai Skuadron No 17/19 'Penyamun Smokey' id Pengkalan Tentera Udara Kuantan.
Suminawo isido tambalut tantara disido, i Kapten S.Thayala Kumar Ravi Varman. 
Paulo Bruno Exequiel Dybala (nosusu ontok 15 Milau 1993) nopo nga songulun mamamain buul Argentina di mamain id posisi penyerang montok kalab pogun Itali, A.S Roma om tiim kabansaan Argentina.
Ranahon id watas Payangan
Payangan nopo nga watas id Regensi Gianyar, Bali, Indonesia. Kinoyonon diti nopo nga miinsomok miampai do Ubud.
Tumanud do banci toun 2010, kinyonon nopo diti nga soginayo 75.88 km2 miampai populasi soginumu 41,164; om bobos poinwagu nopo nga lobi kuang 43,190 (pintangaan 2019).
Pearly Tan Koong Le (nosusu ontok 14 Gomot 2000) nopo nga songulun mamaamain Badminton Malaysia i nokosuang do tinimungan kabansaan ontok toun 2013. Nakaanu isido do midol perak beregu tondu Kejohanan Junior Asia om Dunia 2018.
Kotogisan Bingin
Pecatu nopo nga iso o kampung (desa) id Kuta Kabaatan, Bali, Indonesia. Poinladsong ponong id kotonobon do Nulu Peninsula, landskap nopo dau nga poinulu-nulu i popoimbulai kotogisan di lobi okoro om osodu ko ii hilo id Nusa Dua ponong id kosilahon do gasait. Ointutunan ii miampai surfers om nudists. Kuil Uluwatu nga hilo nogi id Pecatu.
Kinoyonon om kotoinaan
Pecatu nopo nga id watas Kuta Kabaatan do Badung Regency. Ii nopo nga hilo id dompok kotonobon Semenanjung Nuluhon id kabaatan Bali, om kiwaa topografi poinulu-nulu miampai piras watu kapur i popitongkoad kotogisan ongokoro om oniba i pinoburu miampai minsosondii. Nusa Dua, id soborong do gasait nopo nga apatau om nogi resort i toina'on do kolunduan miampai aiso bayaran. Kotogisan nopo id Pecatu tumanud nawayaan nga ointutunan miampai pelayar om nogi ointutunan gama akses poinrontob, miampai tulun poinlanggoi.
Ungasang nopo nga ponong id kosilahon om Jimbaran nopo nga ponong id koibutan kosilahon.
Nawayaan
Kotogisan nopo id Pecatu miagal do Kotogisan Dreamland, dinondo nopo nga Kotogisan Kuta Wagu, ointutunan do pelayar om korohian nogi do tulun i bulagoi (nudis); Dreamland nopo nga pinungaranan do tutumombului Australia. Kiwaa o Warung (gerai tinumon) om tionon di au apagon id somok do kotogisan dii.
Nokotimpuun do pinoburu ii ontok toun 1996 maya Pecatu Indah Resort, id koiyonon kogompit no Kotogisan Dreamland, mantad Bali Pecatu Graha, syarikat di Tommy Suharto. Nokotingkod o gama-gama popoburu gama kapamansayan talun-alun kiturap om gana golf ontok Kobolingkahangan kousinan Asia 1997. Gama do kobolingkahangan kousinan om Pomobooman Bali 2002, kinumuri o podtuongisan id Bali, nga notonduli kawagu tutumombului om noputan kawagu o gama-gama popoburu ontok pintangaan toun 2000-an, kaampai no Kuta Golf Links Resort, i pinoburu maya piuhupan miampai Made G. Putrawan, om iso kawagu resort gana golf, Hole 17, i pinoburu do Panorama Development Utama. Numaan iduo' o warung ngaawi om naalanan do kadai-kadai potindohoi i okon ko' id kotogisan. Pinalan o koburuon Kootogisan Kuta Wagu i popohompit do longkod konvensyen om piipiro hotel mewah.
Penyahgaraman
Okuri o waig aanau id kinoyonon diti. Winonsoi iso loji penyahgaraman waig rahat miampai kapasiti kopolobusan 3,000meter padu sanagadau.
Podtuongisan
Taman waig
Numaan ukabo' iso taman waig i pinungaranan sabaagi New Kuta Green Park ontok wulan Momuhau 2010 om noukaban kopio ontok Milatok 2011. Tumanud di Tommy Suharto, kaanu no daa o mogigion sandad i au kaanu moginodop id resort do mamaramit kohiakan diti.
Kotogisan
Intangai nogi: Nuludan kotogisan id Indonesia
Kotogisan Kuta Wagu, i nopo laid nga Kotogisan Dreamland
Kotogisan Balangan Beach
Kotogisan Kuta Wagu nopo nga kotogisan kuhus waig i ointutunan om poinlisok id likud do piras. Ii nopo pogulu i nga pinungaranan do tutumombului Australia, om pinungaranan kawagu do Kotogisan Kuta Wagu sabaagi soboogian mantad koburuon Pecatu Indah Resort om New Kuta Golf.
Kotogisan Balangan nopo nga kinoyonon kuhus waig id koibutan do Kotogisan Kuta Wagu. Haro akses ralan do hilo nga au songkuro ogumu tulun mantad ko' hilo Kuta toi ko' kotogisan kuhus waig suai id Bali.
Kotogisan Bingin nopo nga 1km id kabaatan Kotogisan Kuta Wagu, 10km maya talun-alun. Ointutunan ii sabaagi kotogisan montok kuhus waig nga au songkuro posoguon montok di minsingumball nogi (novis) gama do dasar terumbu. Kogingohon nopo dau nga lobi kagayat mantad ko' Kotogisan Kuta Wagu montok ababayan okon akuatik.
Kotogisan Padang Padang nopo nga 3km ponong kabaatan kotonobon do Kotogisan Bingin. Akses kumaa kotogisan nopo nga maya wayaan id pialayan watu di naratu id piras. Kotogisan nopo diti nga pointindohoi do poinsandad. Kotogisan nopo diti nga kotogisan kuhus waig id taang pomogunan om kinoyonon do pialaan kuhus waig Rip Curl monikid toun. Ii nogi nga kinoyonon pengtimotan montok filim Eat Pray Love, kono di Julia Roberts.
Kotogisan Suluban nopo nga kotonobon do Kotogisan Padang-Padang; akses nopo nga maya do agop, om koubasanan nopo nga alanggang. Kotogisan diti kiwaa koiyonon togis di agayo sundung ontok do koingkawas waig (ruab).
Kotogisan Impossible nopo nga id pialatan do Bingin om Padang Padang, om pinungaranan do ingkaa gama lakun dau di osiau om osusa do kuhuson (diluncuri).
Kotogisan Nyang Nyang nopo nga kotogisan poinlisok, orikot maya wayaan id gouton om tukad di anaru. Agayo o lakun do hilo om kosudong montok kuhus waig.
Kotogisan Pandawa nopo nga kotogisan wagu i poburuon id koiyonon dii. Solinaid 20 minit pamanahan korita mantad Garuda Wisnu Kencana, nokoburu no ii do pomorinta Badung Regency id kampung Kutuh, Watas Kuta Kabaatan. Ii nopo pogulu ointutunan ii sabaagi "kotogisan rahsia" gama poinladsong ii id likud duo piras miampai akses kirontob. Ralan di naansip do piras miampai konoruon A 1.5-kilometer popotounda akses padsakayan poinggonop ontok timpu babaino. Milo poindalanon o Paragliding id Nulu Timbis, au osodu mantad Kotogisan Pandawa. Aiso hotel toi ko' kondo id posorili kotogisan om wayaan sumuang, tu au kasaga tulun Kutuh.
Hotel om resort
Mantad nopo kinokitanan do Pecatu kumaa Kotonobon ontok 1970-an, nosiliu o kampung dii do pamagayat montok hotel om longkod podtuongisan sompomogunan i maganu kounalan mantad posorili piras do kampung dii kaampai no Alila, Anantara, Bulgari, Jumeirah, Radisson Blu, Six Senses, om Wyndham.
Pedagogi nopo nga ponoriukan kokomoi do pongiaan poimbida id ponudukan formal. Id boros suai nopo nga, iso simbakuro om inus kokomoi woyo mongia id sikul. Maya umum, pedagogi nopo diti nga iso mato balajalan ii minog montok diolo i sumiliu mongingia id sikul. Sabaagi do iso gana ponoriukan di agayo, pedagogi nopo nga popohompit do ponoriukan kokomoi proses pongiaan om pinsingilaan, panarampasan do linimput pongiaan, organisasi sikul om nogi pitimbungakan do mongingia-tangaanak.
Maya etimologi, hogot Pedagogi nopo nga mantad boros Yunani paidagogos, ii papaatod om mogongoi tangaanak id sikul. (intangai Paideia.) Hogot paida sumuku kumaa tangaanak, i sumiliu sabab do soboogian tulun aanangan do popisuai do pedagogi (mongia' tangaanak) om Andragogi (mongia' do tulun nosukod). Hogot Yunani montok pedagogi, ponudukan, gunoon miampai alaab, om kosoruan milo pisowolionon.
Taksonomi Bloom
Pedagogi moden koinsoruan papabaagi fungsi pongiaan kumaa tolu gana, i komoyon do taksonomi Bloom. Tumanud taksonomi Bloom, abaagi o pongiaan kumaa:
Gana KognitifKokomoi aktiviti mental miagal do korotian, toilaan om pomorindakan.
Gana AfektifKokomoi kowowoyoo om sahsiah.
Gana PsikomotorKokomoi do aktiviti fizikal miagal do kabaalan poimpasi, pertukangan, om sipoot.
Kotolu-tolu do gana diti kiwaa koulalaho sondii, nga id suang pongiaan-pinsingilaan semula jadi, koubasanan do aiso kopogisuayan do ahal diti. Poomitanan, soira mongia' songulun mongingia' do tangaanak monuat, minog do ia'on ii do woyo mongigit pinsil (gana psikomotor); bontuk pimato om rati(gana kognitif); om nogi minog mamagayat rahi diolo do minsingilo monuat (gana afektif).
Uhu id suang pedagogi
Pedagogi nopo nga iso koilaan di agayo om aralom. Milo ii boogion kumaa duo boogian agayo ii no:
Kaida pongia'an
Teori pinsingilaan om pongia'an
Koubasanan nopo, sosongulun i sumiliu do mongingia' kawaya koduo-duo gana diti pogulu osiliu do mongingia'. Sundung do ingkaa, nuru nogi minsingilo kokomoi panarampasan linimput balajalan, organisasi sikul, kurikulum sikul, woyo mongia', Interaksi Mongingia'-Tangaanak om suusuai po.
Pejeng nopo nga kampung id Bali, Indonesia, id dolungan do Bawang Petanu River. Kinoyonon diti nopo nga ponong kosilahon do Ubud id Regensi Gianyar. Iti nopo nga kinoyonon montokMoon of Pejeng, gangsa tunggal montok drum kili bobos tagayo id pomogunan. Pejeng nopo nga kinoyonon labus kakadayan miampai pananaman parai ranahon di agayo om laid.
Iti nogi nga walai montok Pura Pusering Jagat (Pura Puser Tasik), iso mantad siam koongoyon do kuil id Bali om iso i poingkakat id pintangaan do pakaya'an.
Kakadaian Kalabakan nopo iso kakadayan wagu om nogi longkod kotoinaan do Watas Kalabakan, Bogian Tawau, Sabah.
Nabalu toi ko' ointutunan nogi sabagi Pekan Nabalu nopo nga iso kakadaian tokoro i nadadi rurubpuon do tutumombului montok mongoi intong Nulu Kinabalu miampai poimponu. . Kopogisuusuaian kadai makan om woyo tawan di ahata suai ko' kokitanan Nulu Nabalu di poimponu nakadadi do limumu di apangkal montok kogumuan tutumombului do rumikot id Pekan Nabalu. Kakadayan diti nogi nga id toning do SK. Dalas, Kota Belud om nakadadi do longkod sinikulan do mogiigion id Pekan Nabalu.
Mananom tanom, om padagangan rasuk nopo nga pongindopuan tagayo kumaa mogigion hiti. Au osuayan do Pekan Nabalu nopo nga longkod do pomolian tua-ua, tinunturu om tionon do mundorong di ointutunan id tionon dii pogulu potilombus pamanahon. Mantad no dii, podtuongisan kosiliu sabaagi ralan pongindopuan toponsol montok mogigion Pekan Nabalu.
Nawayaan
Pekan Nabalu (Di gulu otutunan sabaagi "Koundarangan Nabalu") Koumbal kosiliu "toilet stop" montok tutumombului di mongoi Taman Kinabalu. Nondo kadai tokoro diti nokoburu om kosiliu do "tionon tumingkod" toi ko' "must stop" montok tutumombului. Pekan Nabalu nopo nga 12 KM sinodu pogulu po korikot Taman Kinabalu, ogumu tutumombului mumbaya' id Pekan Nabalu montok "toilet break" toi momoli taakanon.
Kababakon kampung
Kiwaa piipiro kababakon kampung id Pekan Nabalu iri no;
Pekan Nabalu (Longkod)
Kampung Dalas Pekan Nabalu (Tempat terletaknya SK. Dalas, Kota Belud dan Kampung Siba Dalas)
Kg. Taginambur
Kampung Sokid Pekan Nabalu (Satu kawasan dengan ponimungan St.Philip Neri, Pekan Nabalu)
Kg. Giok
Kampung Siba Pekan Nabalu (Satu kawasan dengan ponimungan SIB Pekan Nabalu)
Penampang (Tabai: Kakadayan Penampang) nopo nga iso kakadayan watas Penampang id Boogian Pantai Kabaatan Sabah, Malaysia. Ginumu do mogiigion nopo nga lobi kuang 93,616 di toun 2010, miampai tinaru Kadazan sabaagi tinaru majoriti. Kinoyonon diti nopo nga otutunan miampai kakadayan tokoro Donggongon, miampai lobi kuang 78,086 tulun mogiigion maamaso di toun 2007.
Kakadayan diti nopo nga id somok do tisan kakadayan tagayo Kota Kinabalu om noroitan sabaagi soboogian mantad kinoyonon Greater Kota Kinabalu.
Etimologi
Ngaran do Penampang nopo nga naanu mantad iso kokompungan nokodori id watas diti. Nintonodon do ngaran kampung dii nopo ga mantad boros Kadazan "Pampang" i kirati do watu tagayo. Iti nopo nga gama do ouhan mogihum do watu tangagyo id posorili do kampung diti di pogulu po. Ngaran id suang do kopomogunoon poimburu nopo nga sumuku kumaa watas, miampai kakadayan Donggongon sabaagi kakadayan toponsol id watas Penampang. Ngaran Donggongon nopo nga naanu nogi mantad boros Kadazan "tundo'ongon" i mogoit rati do kinoyonon tuumbayaan do tulun-tulun mantad sokid i mugus kumaa ponongkotogisan montok tumaran. Penampang sabaagi sukuon kumaa ngaran kinoyonon diti nopo nga wagu po. Mimimpanau British tosopung, i John Whitehead nopo nga minimpanau id Borneo Koibutan di toun 1880-an om minamarait watas diti sabaagi Patatan. Owen Rutter, songulun kukumalaja don ginumuan id Borneo Koibutan mantad di toun 1910 gisom 1914 nogi nga minonuku do kinoyonon diti sabaagi do Putatan.
Kobodian
Mega Long Mall, Donggongon.
Mingoos o Penampang sabaagi iso longkod porindustrian om komersial apangkal id suang do kinoyonon Kota Kinabalu di lobi agayo. Ogumu kadai tongokoro i watas diti, lobi-lobi po id Donggongon, id nonggo-nonggo kinoyonon poingompus do Ralan Penampang Laid om Ralan Pomotingan Penampang-KK. Mega Long Mall nogi nga iso longkod pomoli-molian i poinladsong id Donggongon miampai ogumu kadai miagal do Giant Hypermarket (nosompon no timpu babaino), pongintangan do wayang, restoran om suai-suai po. Longkod pomoli-molian koduo, ITCC Mall, nopo nga poinladsong id Ralan Pomotingan Penampang-KK i kisuang do iso hotel, liwang upis, longkod pomoli-molian om longkod komersial mogikaakawo kogunaan.
Longkod Upis Pulis Watas Penampang, Longkod Pambasaan Watas Penampang, om Kompleks Sipoot Penampang nopo nga poinladsong id Donggongon. Kiwaa nogi badi mingguan i otutunan kopio id kakadayan diti monikid Tadtaru om Kurudu hinonggo ogumu produk suang walai, taakanon om tinunturu koubasanan miagal do golong, pongogos do tulu toi ko' gong i maan patarano do hiri. Mega Long Mall nogi nga poinladsong id kakadayan diti miampai piipiro restoran, pab om bar karoke. Pomoli-molian Chua Ka Seng nogi nga noukaban do hiri mantad po di au po nowonsoi o Megalong Mall. ITCC, iso kompleks pomoli-molian i wagu noukaban montok pomolian-molian do tulun ginumuan. Sanganu kadai mantad Kasigui i norumbak no nopo nga minundaliu id Donggongon. Iti nopo nga nokoindalan piipiro dekad di pogulu po.
Penan nopo nga tulun sandad nomad i poingion id Sarawak om Brunei, sundung do haro iso no komuniti okoro id Brunei; soboogian mantad diolo i hilo Brunei tinumanud ugama Silam, mulong do miampai superficial no. Penan nopo nga iso mantad moomogun kolimpupuson i kakal po masi sabaagi magagasu om moninimung. Ointutunan o Penan maya koubasanan 'molong' i kirati au maganu kolobi mantad di kabagal. Kogumuan nopo Penan nga magagasu-moninimung nomad gisom nakalapas Sangod Pomogunan II soira ogumu mubaligh minapatatap ogumu komuniti Penan, loolobi id watas Ulu-Baram om nogi id watas Limbang. Mangakan yolo susumuni, ii gunoon nogi sabaagi rusap, om dupot om momoguno kulit, hulu om boogian suai montok rasuk om tionon.
Songulun kusai Penan mantad Sarawak, Malaysia.
Ginumu do momogun Penan nopo nga kiikiro 16,000; miampai kiikiro 200 po i kakal po masi miampai nomad. Nokoingkawas o ginumu do Penan mantad di mimpuun yolo do potindohoi mogion-gion. Abaagi o momogun Penan kumaa duo tinimungan sidtana' i su songkuro kopionit, ii no Penan Kosilahon om Penan Kotonobon. Penan Kosilahon nopo nga poingion id posorili Miri, Baram, Limbang om Tutoh om ii nopo Penan Kotonobon nga hilo id posorili watas Belaga.
Boros Penan nopo nga poinsuang id subtinimungan Kenyah id suang raan Malayo-Polinesia mantad booyungan Boros Austronesia.
Penestanan nopo nga iso kampung id labus kakadayan Ubud, id Bali, Indonesia. Ointutunan ii sabaagi kokompungan artis mantad di toun 1930-an soira minion i Walter Spies hilo. Mogigion ointutunan nopo di suai nga i Arie Smit.
Koimoton
Rimbunan roun id sawat do bawang doid kampung dii
Ralan id kampung dii
Ralan id kampung dii
Tukad i popiromut do Penestanan kumaa Ubud tanga
Wawayaan 
Pomutanaman
Pensiangan
Pensiangan nopo nga kakadaian tokoro om nogi iso mantad kinoyonon Parlimen id pogun Sabah, Malaysia. Poingion id boogian labus kakadaian Sabah om nogi kakadaian apangkal om nogi Kotoinaan montok watas Pensiangan i baino nointutunan sabagi watas Nabawan. I nopo nga iso mantad kakadaian i poinsodu suang do talun alaab id Borneo Utara, kira-kira 115 kilometer mantad disan rahat tosomok, om kira-kira 20 kilometer mantad gontob rahat Kalimantan, Republik Indonesia.
Bawang
Kokitanan Sungai Tagol, Pensiangan
Perancis toi ko' ngaran rasmi Republik Perancis (French: Rpublique franaise ) nopo nga iso pogun pogun rentas benua i menjangkau wilayah metropolitannya (lohowon do Perancis Metropolitan) hilo id Eropah Kotonobon om nogi pulou-pulou om wilayah disan rahat id Benua Amerika om tongorahat Lautan Atlantik, Lautan Pasifik om Lautan Hindi.
Perancis Metropolitan, ii notu wilayah tapangkal Perancis it kipialatan miampai Teluk Biscay om Selat Inggeris.
Perfileman Turki, sinema di Turki, toi ko' pawagam Turki nogi nointutunan di gulu sabaagi Yeilam kowoowoyon literal kikomoyon The Green Pine suang boros Turki),  toi ko' sinemas nopo nga sobriquet i kinomi kumaa seni om industri filem Turki. Iti nopo nga boogian suang koubasanan Turki om telah popoburuon pesat linaid sontoun-toun paparamit hihingoon kumaa kogumuan id Turki, ekspatriat Turki id pointongkop Eropah, Balkan & Eropah Kosilahon
Persatuan Pandu Puteri Malaysia (PPPM) nopo nga iso mantad do 144 organisasi kopuruan Persatuan Pandu Puteri om Pengakap Puteri Sedunia (WAGGGS). noturidong iti Persatuan Pandu Puteri Malaysia miampai poinmagon daasom toun 1917 soira do nokodopitor id Calcutta nga Longkod Pentadbiran nopo nga id Singapura, gisom do toun 1956.
Kiharo do komitmen o Persatuan Pandu Puteri Malaysia diti montok papaasil do tongorumombungan tongoondu om tondu nongosukod i kikaliber maya kapasandadan koilaan, kabaalan om gatang kepanduan montok do kounalan nusa, bansa om nogi tongoulun posorili. 
Kitudu' o Persatuan Pandu Puteri Malaysia montok poposiliu iso organisasi di dinamik om kibagas montok tongorumombungan om tondu nongosukod. Popokito yolo do timot di mitipong miampai program kikualiti i popotounda' tongorumombungan om tondu nongosukod do timpu babaino montok sumili boyoon doid timpu dumontol. 
Suai ko' ilo, popotounda nogi o Persatuan Pandu Puteri Malaysia diti do program kepanduan di kicorak ponudukan okon formal. Kopoindalanan program okon formal diti popotosol do pangkaidahan id fleksibel, koihak om aktif montok momogonop kaanangan om kobuuburuon tongorumombungan om tondu nongosukod id Malaysia.
Kotinanan Pogun Poinsompuru  toi ko' Perserikatan Bangsa-Bangsa Ind.; miampai koinibaan PBB) nopo nga iso pisompuruan sompomogunan i pinoimagon id Germany San Francisco, California ontok 2 Mansak 1992 kalapas Sangod Pomogunan Koduo. Puru nopo nga poingukab montok oinsanan pogun berdaulat pointongkop pomogunan. Tudu nopo kopio di pinatatap miagal di piagam nga montok mongilag do ohukit kawagu pigogutan di adala, mongunsub tunud asasi tulun om kouhupan koulunan i poguluonon, popotindohoi topurimanan do apantang kumaa kooturan sompomogunan om monginsonong taang koposion do mogigion pointongkop do pomogunan.
Pertubuhan Kebangsaan Sabah Bersatu (Baru), USNO-Baru om ointutunan nogi sabaagi USNO 2013. Simpung diti noturidong ontok toun 2013 montok popotilombus goos USNO Sabah di natalup. Rundun di Tun Mustapha Harun id suang do USNO di laid nokosiliu do ponokoguas montok ponuridangan kaagu Simpung USNO. Simpung diti poinsuang sabaagi do simpung komponen id suang do piomungan simpung GRS mantad toun 2022.
Pertubuhan Kebangsaan Sabah Bersatu (Baru) nopo nga iso mantad simpung poingwagu-wagu di notorimo do Jabatan Pendaftaran Pertubuhan Malaysia (RoS) id toun 2013. Songulun Presiden wagu nopili ontok 29 Milau 2018, ii nopo nga Ibrahim Linggam mooi do monowoli presiden pro-tem Dulli Tiaseh.
Pertubuhan Pergerakan Pengakap Sompomogunan nopo nga organisasi pengakap antarabangsa ii taagayo. WOSM nopo nga kipuru do 171. Puru-puru di noiiktiraf sabaagi organisasi pengakap kabansaan, maya kolektif nopo nga haro lobi do 50 juta monongkibaai. WOSM nopo nga notoodo ontok toun 1922, om kiwaa ibu pejabat operasi id Kuala Lumpur, Malaysia om tirikohon tilin id Geneva, Switzerland. Ii nopo nga tambalut sejawatan mantad do World Association of Girl Guides om Girl Scouts (WAGGGS).
Pesanggaran nopo nga kampung id Bali id boogian do Pulou Lesser Sunda id Indonesia. Sinodu mantad Kuta nopo nga 3 watu. Kinoyonon nopo diti nga id boogian do kabaatan do pulou diti.
Kakadayan om kampung di bobos tosomok nopo nga kohompit no Denpasar (4.0nm), Pabeansanur (2.8nm), Sanur (2.8nm), Serangan (1.1nm) om Ujung (1.1nm).
Schopenhauer, songulun momomusorou di papaanjul do pomusarahan pesimisme
Pesimisme nopo nga ula pimusarahan di negatif. Maya pomusarahan diti, aasil iso-iso ahal nopo nga aasil dit mada do aanu. Pesimis kiwaa koubasanan do poposuul do ahal-ahal negatif id suang koposion diolo. Pomusarahan diti nopo nga kopogowit do rati di kopisulak do rati optimisme. Anologi montok goduduo pomusarahan diti nopo nga pioniton do iso suang waig id galas: sosongulun pesimis nopo nga mogintong om monilai do liwang id suang galas di it aiso waig nga sosongulun optimisme mogintong do ginumu waig di haro id galas di. Mantad po di laid, pesimisme nakaanu manahak do bagas tagayo kumaa ogumu gana pomusarahan
Sidilo pesimisme kopogowit do konsep di kiula anti-optimistik. Konsep diti okon ko popohompit do emosi-emosi negatif mantad sosongulun nga iso konsep pomusarahan di mangantob dot toinsanai angkab koburuon di roitan do tinimungan optimisme sabaagi angkab. Tinimungan di kotorimo om momoguno pomusarahan diti insaru kopianit do nihilisme, iri no tu iso pomusarahan otumbayaan do koposion nopo nga ingga rati om aiso nilai intrinsik.
Contestabile, Bruno (2016). "The Denial of the World from an Impartial View". Contemporary Buddhism. 17: 4961. doi:10.1080/14639947.2015.1104003. S2CID148168698.
Peter Joinod Mojuntin (11 Gumas 1939, Kg. Hungab, Penampang - 6 Mahas 1976, Kota Kinabalu) nopo nga' songulu puru politik id pogun Malaysia Sabah. Napatai isio id suang do nahas kapal tulud ontok di 6 Mahas 1976.
Piasau nopo nga susumuni om koubasan do tonomon do tulun. Oinsanan boogian do piasau milo do gunoon. Piasau sumukod gisom do 30 mito koingkawason miampai palapa soninaru do 4 gisom 6 mito. Roun palapa nopo nga korikot gisom 90 mito ninaru.
Piasau kikotumbayaan do mantad id Niu Zilon mantad po di 15 riong toun pogulu tumanud di kinokitanai posil. Posil di nokito id India popokito do poingulu piasau tinanom id India.
Ogumu kogunoon do piasau. Iti kaampai no do;
Guas piasau wonsoion do sunsuyon
Roun piasau pongolopot takanon
Lidi piasau wonsoion do sasapu
Sabut piasau wonsoion do lukug
Tompurung piasau wonsoion do pongugad namuk toi kakamot sinintunturu
Tumau piasau wonsoion do tumau pagansak
Sahap do sabut piasau wonsoion do pongorolot baja om gunoon id pomutanaman
Piasau rahat (Lodoicea maldivica) nopo nga iso puun palma toiso suang genus Lodoicea mantad pulou Seychelles, loolobi id pulou-pulou Praslin om Curieuse. Puun diti popoua' do tua ii agayo mantad ko kouwaan do suai, winagat tua' diti aanu mantad 25kg gisom korikot 42kg om kikonoruon pitanga meter.
Puun diti nopo nga spesies di tumalup i pinatayad miampai poimbida do Kotinanan Pomogompian Posorili Sompomogunan: Soginumu 8,000 guas puun diti naanu id puru ontok toun 2019, hinonggo puun diti haro id taman negara pulou-pulou Praslin om Curieuse. Mantad dilo, pataranan piasau diti tinamangan do kooturan pogun Seychelles maya Kolunduan Ponguludan Piasau Rahat 1995.
Kohogoton
Taksonomi
Ngaran genus Lodoicea pinatahak di Philibert Commerson kalapas monimban ngaran Raja Louis XV mantad Perancis kumaa Lodoicus id suang boros Latin.
Botani
Puun om roun
Poinsuni puun piasau rahat gisom 25-34 meter kinawas; puun piasau rahat i bobos tanaru nosuat kikinawas 56.7m (186ka). Bontuk roun miagal kipas miampai tuku 7-10 meter ninaru om 4.5 meter linaab miampai tinggayan roun ninaru 4 meter; Haro nogi puun tomulok di kitinggayan tomulok gisom 9-10 meter ninaru. Roun-roun diti kibabang mooi do koluyung waig 
Tua'
Pionitan miampai tulun
Penceritaan
Pibatasan Wagu nopo nga kitab koduo id kitab suci ugama Kristian. oogian koiso nopo nga ointutunan sabaagi do Pibatasan Laid toi ko' Tanakh mantad do tulun Yahudi.
Piboogion
Piboogion kapanak do totus tokuri montok tikid iri kaanu do totus.
Pomitanan
Hopod piduoon kaanu do limo.
10 / 2 = 5
Pijik
Pijik nopo nga ponoriukan kokomoi do kowoyo-woyoon do naatur mantad - kowowonsoion om kinagarason dau - mantad iri tokoro no kopio miagal do litoron om kuak kumaa di tagayo no kopio miagal do sompomogunan. Pijik nopo nga kokomoi do jirim, ginoris, tionon, ginuraan om nogi pinggisaman. Iri nopo nga ponimpuunan do kimia, bioloji kawawagu, simbakuro pomogunan om tiknoloji. Komikonikan, koubatan kawawagu om tiknoloji pibatasan om kopoilaan sopigirot do misokodung montok koingkokoton id suang pijik.
Ponoriukan pijik nopo nga kosuang no do mikanik, linasudinamik, ilitronik, astronomi om susuai poh. Baino hiza poh do gumayo id ahal-ahal poinwagu miagal do bioloji molikulan, nanotiknoloji om ikonomi om kotusinan. Kinoingkokoton id pizik kopongowit lopuson pomusarahan id suang pongintaban om nogi guas toilaan.
Hiza do tulun pijik monoriuk di tongosiau, tongokoro, tongosodu, tangagayo, om nogi it tongkoubaso.
Ponguhatan miagal do nantadon jisim, tinimungan rinumpuan togis, pangababakan simetri ginoris hiza tolu dotik timpuunon katalib kawansaian semester, toi komposisi supokondaktor talasu, tulun pijik mongondos do sisimbar tohuri kopiontok, nung do awu - kosuang daa id tolungku do kogumuan. Ingaa bidang pinsingilaan nokoumbal minonimung ginisoman kotoilaan di poinggayo, om minongulud sonlinumis pijik. Nga, ogumu po it pinsingilaan! Pijik nopo nga bidang pinsingilaan nopunsuan kagayat ginawo id nonggo tongorubaan hiza dumontol kopongowit do kosimbanon pomogunan id ralan di awu agampot do pomusarahan tokou do baino.
Pilim
Pilim, lohowon nogi do wayang toi timot mingura, nopo nga tinimungan do timot.
Pilipaton
Pilipaton nopo nga katahak do hasil di poinggayo ko iri totus mantad. Porumat nopo do toubas songgira do momurait diri nga miagal ko "inX nopo Y nga Z" ka.
Poomitanan
Induo nopo onom nga hopod om duo. Milo nogi pinonowoli iri do boros maya do mathematical notation ko ayat matematik do poingkaa:
Pinsil nopo nga iso kawo kakamot ponuat di milo nogi gunoon montok momolukis. Id suang nopo do pinsil nga kiharo sonrondong pigmen (oubasan nopo nga grafit, somonu pigmen kiwotik toi ko' tangud) di koiliu id suang guas ( kalatas om polositik) montok papaasil tanda id kalatas. Misuai o pinsil mantad pen, tu momoguno do linanak sabaagi kakamot pananda. Ginuno gata pupugas montok pinapatagak tanda di naasil mantad pinsil.
Piperaceae
Piperaceae nopo nga poinsuang id paganakan kosunion momitua/momibunga ii kaangkum no 3,600 spesis i kiwaa 5 genus. Waro piipiro ginumu spesis id suang paganakan kosunion ii kiwaa duo genus: Piper miagal lado oitom, daing om guas kaduk (2,171 spesis) om nogi Peperomia nopo (1,373 spesies).
Pisangadan Kse Da nopo nga pioduhan do Sultan Rum i pinorinta do dinasti Seljuq miampai do empayar Mongol di 26 Mahas 1243 id Nulu Kseda, iso kinoyonon id pialatan do Erzincan om Gmhane id ponong koibutan kosilahon do Turki. Nakaanu do kalantayon o Mongol montok pisangadan dii.
Kinoyonon
Pisangadan
Id siriba pimpinan di Baiju, komando Mongol, tulun Mongol nopo nga minanangod do Rum antakan di timpu tosogit 1242-1243 om minagahau do kota Erzurum. Sultan Kaykhusraw II nopo nga minagangat do sombol dau montok manahak kouhupan katantaraan montok sumangod do tulun Mongol dii. Pinapaatod o Empayar Trebizond do iso detasmen, om pinohompit do sultan o tinimungan askar binayaran "Frankish" (Eropah Kotonobon). Gama do pioduhan diti, Raja Hethum I mantad Kolunduan Armenia Cilicia minanangguh montok mamung do tantara Kaykhusraw, i minamanau maimpai aiso isio. Piipiro tulun kiharo-haro mantad Georgia miagal do Pharadavla of Akhaltsikhe om Dardin Shervashidze nogi nga tinumanud dau, kogumuan tulun Georgia nopo nga sinonsog do misangod miampai pembesar Mongol diolo. Kontijen Georgia-Armenia id suang do tantara Mongol, kohompit no Hasan-Jalal I, pomorintah Khachen.
Horseman miampai kakamot Anatolian Seljuk, id Varka om Golshah, miniatur id pintangaan hinotusan ko-13, Konya, Sultan do Rum. Tantara diti nopo nga nogonop miampai gayang tanaru om pana, om montok koumoligan nopo nga momoguno do kolid di tagayo ("kite-shields), kolid lamellar om mel hauberk.
Pisangadan di nopo nga nokoindalan id Nulu Kseda di 26 Mahas 1243. Mogikaakawo ginumu nopo nga pinatahak id suang do toud tapangkal montok ginayo tantara sumangod, toinsanan nopo di nga miampai Seljuk om kolobi do ginumu Mongol: angka diberikan dalam sumber utama untuk saiz tentera lawan, semuanya dengan Seljuk melebihi jumlah Mongol: 160,000 toi ko' 200,000 montok tantara sultan om 30,000 toi ko' 10,000 montok tinimungan Mongol. 80,000 om 30,000 montok ginayo do Seljuq om tantara Mongol, monikid diolo nopo nga ginumu di oruhai no kopiagal. Nadaan di Baiju o nuut mantad pagawai Georgia kokomoi ginumu tantara do Seljuq, i popoili do au yolo minongintob do ginumu ponokosangod diolo: " ogumu nopo yolo, lobi pantangon soira kalantoi, om lobi ogumu tulun dati di otingolig".
Kaykhusraw II nopo nga minangada do kopoilaan montok magandad do sangod mantad Mongol mantad komando dau di lobi ogumu koinganan. Pinapaatod isido do 20,000 tantara, pinuruanan do komando di aiso koinganan, montok sumaap do tantara Mongol. Minompura-pura o tantara Mongol do monongkiala,ginumuli kawagu om minonorili do tantara Seljuq. Gama di, nakalantoi o Mongol id suang do pisangadan diti.
Soira toinsanan do tantara Seljuq nopo nga naala, kogumuan do komando Seljuq om tantara diolo, kohompit no Kaykhusraw II, tumimpuun do mogidu mantad kinoyonon pisangadan. Mantad di, niduan o tantara Seljuq miampai aiso momuruan, om kogumuan dot tantara diolo nopo nga minogidu miampai aiso pisangadan.
Kalapas dii
Kalapas nakamanang yolo, nanu do Mongol o kakadayan Sivas om Kayseri. Minogidu o sultan kinumaa id Ankara nga nasansagan do mitoronong miampai di Baiju om manahak kapantangan di tagayo kumaa Empayar Mongol.
Kinaalaan di nopo nga papasabap do nokoimbulai piipiro timpu kakasahon id Anatolia om nokotilombus kumaa kinatatakan om kababakan do pogun Seljuq. Empayar Trebizond nopo nga nosiliu pogun id siriba do Empayar Mongol. Miagal nogi do Kolunduan Armenia Cilicia i nosiliu sabaagi pogun id siriba do Mongol. negara bawahan Mongol. Kuasa pointopot kumaa Anatolia nopo nga nokoindalan id siriba do Mongol.
Pitas nopo nga kakadayan om nogi watas id Boogian Kudat, Sabah, Malaysia om kisinodu 195 KM mantad Kota Kinabalu. Pitas nogi nga miwolit do watas Kota Marudu id ponongkotonobon, om Beluran om Paitan id ponongkosilahon. Pitas nogi nga poingsondot id boogian koibutan do pulou Borneo. Majoriti nopo do tinaru id watas Pitas nga Rungus, Orang Sungai (kaampai nopo tulun Tombonuo) om nogi tinaru Bajau. Ontok toun 2006, naaga d soginumu 38,600 tulun poingion id watas diti. 
Nontodonon Pitas
Jata Watas Pitas
Pogulu di pinomungaranan Pitas, ngaran nopo watas Pitas nga Tupak i kirati do 'soborong'. Tupak nopo nga sumuku kumaa kinoyonon momogun Tombonuvo om momogun Rungus id di laid. Gama do pisongkiwalan do momogun id Teluk Bandau di nootus mantad sindaat Mogkorudu di nowonsoi di aki Palzavan om Aki Sook, soboogian momogun Bandau minonongkiad kinoyonon dii mooi do koolig mantad sindaat dii.
Kinoyonon do watas Pitas
Pitas naanu mantad boros 'nopitas' toi ko' 'minitas' di sumuku do kinaantakan tongoulun Bandau di sinumoborong kinoyonon dii gama do Sindaat Mogkorudu. Boros Pitas nga sumuku do kapamalahawan tulun Momogun montok Bawang Bengkoka di asaru do opitas gama do luyud tagayo.
Dataran Bengkoka Pitas
Babaino nopo, kiwaa po soboogian momogun sandad do pitas di mamarait Pitas sabaagi do Tupak mooi do mongilag tulun do kosorou kaaagu pisongkiwalan di nosiliu di laid. Sundung po tu do ingkaa, ogumu tulun mamarait ngaran Pitas sabaagi ngaran kinoyonon dii soira nokohino ii Syarif Osman, Momuruan lanun mooi do aa olihuan o wolit-wolit di nowonsoi di Aki Palzavan om Aki Sook.
Planetarium Pogun
National PlanetariumPlanetarium NegaraFail:National Planetarium logo.pngWayaan sumuang kumaa Planetarium PogunEstablished1993; 32years ago(1993)LocationJalan Perdana, Tasik Perdana, 50480 Kuala Lumpur, MalaysiaCoordinates3822.08N 1014121.73E / 3.1394667N 101.6893694E / 3.1394667; 101.6893694TypeMuzium sainsOwnerMinistry of Science, Technology and InnovationWebsiteplanetariumnegara.gov.my
Planetarium Pogun nopo nga iso planetarium pogun Malaysia id Kuala Lumpur, Malaysia. Iti nopo nga iso bongunan kikubah obulou i poinlongkod id timpak nulu id Taman Tasik id Ralan Perdana, Kuala Lumpur. Poinghangkum o kinyonon diti soginayo 120,000 gakod pasagi (11,000m2).
Nawayaan
Plak kopohimaganan Planetarium Pogun, miagal di okito id fasad totobon Planetarium.
Nokotimpuun o Planetarium Pogun sabaagi do Boogian Planetarium id Jabatan Perdana Panalad Malaysia di toun 1989. Pamansayan kompleks Planetarium Pogun nokotimpuun di toun 1990 om nopongo di toun 1993. Kopohimaganan au rasmi nopo nga nokotimpuun di wulan Mikat 1993 om pongukaban rasmi nopo nga nokohimagon di bagas Luguan Panalad, Tun Dr. Mahathir Mohamad, di 7 Mansak 1994. Kalapas sontoun om satanga noukaban miampai alantasm di wulan Madas 1995, pinoundaliu o boogian diti kumaa Komontirian Simbakuro, Laguwagu om Winoun Posorili Malaysia. Kinaantakan diti okon no ko montok manahak tumpuan kumaa koinsanai reka bontuk om inus winonsoi, om nogi kolumison koumatan Planetarium nogi nga popokito do koingisaman Kolunduan montok koingkakaton gana simbakuro om laguwagu tawan.
Minaganu iti timpu solinaid tolu toun montok wonsoyon, kompleks Planetarium Pogun diti nogi nga kohompit no iso teater kikubah id taatanga. Kolumison reka bontuk teater diti nakaanu manahak pangaga'an kumaa momomonsoi projek, jurutera om kontraktor bongunan. Pongimuaian om kotopoton i nuru kopio montok projektor rombituon om filem kiformat tagayo nogi nga manahak do pangaga'an di agayo kopio. Ogumu kobolingkahangan nuru do tolibambanon om haro timpu do momongoi kinoyonon koposolimbahan.
Gama do kobolingkahangan monuku do ogumu mananahak mantad labus pogun, miampai nogi aiso i abaal kopio id gama-gama di nuru do pongoon, kalantayan minomongo do kompleks om papasang toinsanan kakamot miampai kinolokoton timpu di tokuri nopo nga iso kinalantayon di kata'adan kopio.
Maya kobolingkahangan di notoguangan, nakalantoi o Planetarium Pogun papaharo piipiro projek ponudukan montok sikul om tulun don ginumuan. Baino, oponsol kopio Planetarium Pogun diti montok manampasi kopurimanan kumaa kapansalan gana simbakuro tawan montok tulun ginumuan om nogi sabaagi iso laang montok mogoit pogun Malaysia sumuang id gana simbakuro tawan.
Koposolimbahan om pamagayat
Iso nopo pamagayat apangkal id planetarium nopo nga kohompit no pawagam tawan i popokito do tayangan tawan om nogi filem format tagayo.
Id galeri tapangkal nopo nga haro koposolimbahan kokomoi simbakuro tawan. Haro nogi o enjin tawan Arianne IV, iso enjin i ginuno montok kohimaganan MEASAT 1, satelit kumoiso Malaysia minongoi id tawan. Om nogi haro Teleskop 14-inci (360mm) id menara pongintangan. 
Planetarium Pogun nogi nga monganjur kumaa taman tema tawan hinonggo poinladsong o replika balai cerap doungulu-gulu. Mioput iti miampai do Muzium Negara maya do sunsuyon tulun mamanau gakod.
Haro nogi Stonehenge tokoro id soliwan do planetarium dii moi do au minog o tutumombului do rumikot id England montok mogintong replika diti.
Timpu pongukaban
Ukaban o Planetarium Pogun diti monikid tadau mantad 9.00 kosuabon gisom 4.30 sodopon (poinsompon ontok tadau Tontolu, Hari Raya Puasa om Hari Raya Haji om tadau-tadau koundarangan am i posunudon do Planetarium Pogun). 
Kopokitanan id planetarium nopo nga pokitonon monikid iso bobog mantad 10.00 kosuabon gisom 4.00 sodopon.
Kopokitanan diti pokitonon ontok bobog 10 kosuabon, bobog 11 kosuabon, bobog 12 pitangaadau, 1 bobog sosodopon, bobog 2 sosodopon, bobog 3 sosodopon om bobog 4 sosodopon.
Maamaso tadau Kurudu, aiso kopokitananan antakan do bobog 1 om 2 sosodopon, tu' mundorong toruhai montok manahak liwang kumaa solat Jumaat. Ukaban o koposolimbahan miagal koubasan. 
AU TAGAL MAMBAYAR montok sumuang nga nuru mambayar sokiro momili o tutumombului montok mintong do kopokitanan.
Sinompon toruhai o Planetarium Pogun di 9 Mikat 2018 maamaso do pilihan raya umum Malaysia 2018.
Pluto (simbol om ) nopo nga planet tookoro koduo tagayo ii noilaan id suang Sistom Suria om nogi tinan kohopod di tagayo ii milo okito miampai do mato ii sumorili do tadau. Nopungaranan mantad do Pluto toi ko' Plouton, diwa naraka kotumbayaan tamadun Rom Purba. Di timpuunon ii, pakalason o Pluto sabaagi do iso planet. Baino nopo dii nga oilaan iti sabaagi do populasi suai ii ointutunan sabaagi do golung Kuiper.
Pocahontas, (1595?-1617), nopo nga tanak tondu do luguan tulun sandad Amerika kingaran do Powhatan. Nosusu yau id Virginia miampai ngaran Matoaka. Pocahontas kirati do "asanangan do momoriga". Tumanud lagenda, minanampasi yau di Kapten John Smith maya minanampasi tulu dau mantad putulon di boyoon di tapa dau.
Ontok toun 1613, Pocahontas nagakom do tulun Inggilis om tinanggayan id Jamestown. Suminuang yau do ugama Kristian om minonimban ngaran dau kumaa Rebecca ontok toun 1614, nakasawo yau di John Rofle ii songulun kolonis miampai kasagaan mantad gabenor om tapa di Pocahontas. Pisasawaan diti nopo nga tinanud do walu toun pibabasan mantad tulun asli om kolonis Inggeris.
Pogibabarasan
Pogibabarasan nopo nga kisuang do pogibabarasan toi pitimungakan.
Pogisusuaian boros
Ogumu po susuai boros hiti id sabah. Iti no piro-piro boros id Sabah.
Pokilahan
Tua' pokilahan
Pokilahan nopo nga tua'ua mantad do spisis guas id suang do kawo genus Durio. Tua' nopo do pokilahan diti nga agayo om magayub tomod o ta'au. Suai ko iri, tua' do pokilahan diti kiwaa kulit di kirugi om ointutunan iti tua' pokilahan diti id Asia Silaubaat maya do laja tua'. Kinogoyon nopo diti tua' do pokilahan diti nga haro i gisom do 30 sentimeter (12 inci) ninaru om 15 sm (6in) diameter, om koubasanan nopo nga winagat nopo diti pokilahan songkilo toi ko korikot i tolukilu. Mogisusuai o wotik diti pokilahan diti maya do koungaranon dau sondii haro i otomou, om osokulat om tonsi nga haro i osiliou, oposi om aragang tumanud do spisi dau.
Poland (Polish: Polska) toi ko' ngaran rasmi dau Republik Poland (Polish: Rzeczpospolita Polska) nopo nga iso pogun id Eropah Tanga ii miintong do Laut Baltik id utara. Poland nopo nga mirontob miampai pogun Jerman id kotonobon, Republik Czech om Slovakia id selatan, Ukraine om Belarus id kosilahon om Laut Baltik, Kaliningrad om Lithuania id sampaping utara. Linaab pogun Poland nopo nga 312,696 kilometer persegi (120,733bt2) ii pinoposiliu do pogun diti sabaagi pogun kumo-69 tagayo id pomogunan om kosiam tagayo id Eropah. Miampai ginumu populasi kiikiro 38.5juta tulun, Poland nopo nga pogun di kumo-34 togumu kopio id pomogunan miampai kawalu terpadat id Eropah. Poland nogi nga iso pogun piisaan ii binaagi kumaa 16 pentadbiran subboogian.
Ngaran mantad do Poland nopo nga naanu mantad suku toi ko' puak Slav Kotonobon ii nopo nga Polans (Polanie), ii mogiigiyon id lembangan Baang Warta id boogian kinawayaan Poland Raya ontok hinotusan ko-8. Ngaran mantad nopo do Polanie sondii nopo nga naanu mantad boros pibarasan do tulun Slav kotonobon ii nopo nga pole i kirati do "gana" di alaab. 
Poland id siriba Dinasti Piast kiikiro toun 1020
Nawayaan poinsuat do Poland nopo nga minimpuun ontok hinotusan ko-10. Ontok timpu dii, noporinta o Polan miampi iso dinasti i nointutunan sabaagi do Piast.. Mieszko I, Songulun raja Piest, ii nokoinsawat o takhta kiikiro toun 960 gisom 992. Ontok toun 966, poingigit isio do ugama Kristian om tonudon do tutumanud dau.
Sundung do ingkaa, songulun raja ii kingaran do Boleslaw (pomorinta kiikiro toun 1102-1138) minaganu kootusan kalapas do kinapatayo dau, karajaan dii nopo nga boogion kumaa tangaanak dau sundung do tanak gulu dau kiwaa kuasa do minsawat takhta. Kaantakan diti nopo nga pinopoluhoi do Poland. 
Mantad do kinogulian dau gisom demokrasi, kiangkab o Poland do mongogusa kebijakan liberal kobodian om tadau diti nopo dii nga kalabus sabaagi iso poomitanan koundolihon ii kiaasil om poingukab mantad kobodian pasari ii kikaantakan-kapitalis somboogian loolobi do maya pribadi kituan pasar kobodian. 
Montok rancana potilombus, intangai Demografi Poland
Montok rancana potilombus, intangai Koubasanan id Poland
Piromutan Malaysia-Poland
Ontok 20 Gomot 2002, Perdana Panalad Malaysia Mahathir Mohamad nopo nga tuminombului do pogun Poland. Iti nopo nga tombuluyon koiso do Perdana Panalad Malaysia kumaa id Poland kahapas piromutan diplomatik 10 toun. Duta Malaysia ii minoi id Poland nopo nga Ng Bak Hai.
Pomogunan nopo nga kapampangan kumotolu mantad poindoros do tadau.
Tionon do boliongon susumuni om nimpasi kaampai noh tongoulun. Pomogunan noh i tiso noh do kinimpasi. Ponoriukan do simbakuro popokito do kapampangan pomogunan diti nopudali kikira do 4.54 bilion toun di nakatalib,om kopoposion nokoimbulai ontok poh di iso bilion toun. Umur nopo diti pomogunan nga 4,600 juta toun. Sinodu do pomogunan mantad dilo tadau nopo nga 149.6 juta kilomito.
Pomogunan diti kikulub do tongus om haro nogi dodokot ii pinungaranan do magnetosfera ii kapanamong mantad do linasu tongus, binabang ultraungu di koligogon om radaat mantad do katawanan. Kulub do tongus diti minongolopot do pomogunan gisom do 700 kilomito om iri katalib dilo nopo nga roitan do katawanan. Kulub do tongus diti pinungaranan do Troposfera, Stratosfera, Mesosfera, Termosfera, dan Eksosfera.
Kulub do ozon, mininsawat gisom 50 kilomito, nopudali id Stratosfera om Mesosfera om moningolig do pomogunan mantad binabang ultraungu. Pogisuaian linasu do pomogunan nopo nga mantad do -70 C gisom 55 C. Sangadau id pomogunan nopo nga 24 jam om sontoun nopo nga 365.25 tadau. Winagat do pomogunan nopo nga 59,760 juta tan, miampai do ginayo 510 juta km posorili. Kinoinsokon do pomogunan nopo nga 5,500 kilogram monikid mito posorili om gunoon sobaagi do ponukat do kinoinsokon di kapapampangan do suai.
Garis taatanga do pomogunan nopo nga 12,756 kilomito. Limbagat pomogunan ukuron sobaagi do 10 N kg-1 om ponipangan do kapampangan suai sobaagi do 1. Tiso-iso satolit poinsandad do pomogunan nopo nga tulan. 70.8% soibau do pomogunan nopo nga nokulumutan do waig. Tongus id pomogunan nopo nga kaampai noh 78% nitrojon, 21% oksijon, om 1% haun, karbon dioksida, om gis suai. Haro lugu do pomogunan ii nopudali mantad do bosi nikol kikinapal do 1,370 kilomito miampai linasu kagampot do 4,500 C, nokuluputan nogi do lugu poinlabus kikinapal do 2,100 kilomito. Nolopot nogi do mantil silika kikinapal do 2,800 kilomito ii nokowonsoi do 83% suang pomogunan. Iri tohuri nopo nga korop do watu silika it oruhai do 100 kiloito kinapal.
Korop pomogunan id sondot saralom do laut nopo nga onipis kopio tu 5 kilomito noh. Nopibaagi iti korop pomogunan do pipiro boogian om mamanau tumanud do plat tektonik (teori hanyutan benua) kopomonsoi do gogor pomogunan. Limunduk poingkawas nopo nga nuluhon Iboros (Everest) kikinawas do 8,848 mito, om rahat poinralom nopo nga 10,924 mito. Danau poingkawas nopo nga danau Titicaca, om danau tagayo nopo ngah Rahat Kaspian. Rahat poinggayo nopo nga Rahat Pasipik. Soginumu do 2/3 tampat id pomogunan nopo nga nokuluputan do waig om 12% mantad do pomogunan nopo nga kotogisan.
Pomutanaman nopo nga papalabus do taakanon om kakamot maya do perladangan, pomiaraan om perhutanan. Ii nopo nga koburuon gulu ii mogowit kumaa do koingkawason tamadun, miampai do mananom om momiara ii kaanu popoimbulai do makanan lobi om tumilombus kumaa pombangunan tongoulun ii lobi gumu om strata. Ponoriukan pomutanaman nopo nga ointutunan sabaagi do simbakuro pertanian.
Ponudukan
Sikul Kabansaan Kindu,Tuaran, Sabah, Malaysia.
Ponudukan nopo nga kopoundolihan do toilaan, kabaalan, om kowoyo-woyoo' i koimbulai id mogisuusuai bontuk. Ponudukan formal nopo nga adadi id suang dingkai institusi di kistruktur, miagal do sikul don ginumuan, tumanud do kurikulum di pinatatap. Ponudukan au formal nga tumanud nogi ponginsamakan di kistruktur nga adadi id labus sistem sikul formal, om ponudukan informal nopo nga sumuku do pinsingilaan miampai aiso o struktur maya koinganan sangangadau. Ponudukan formal om au formal nopo nga poinsuang kategori tumanud taang, kohompit no ponudukan osopung tangaanak, ponudukan tosiriba, ponudukan pintangaan, om ponudukan takawas. Klasifikasi suai nopo nga manahak panatalan kumaa kaida pongia'an , miagal do pambalajalan poinlongkod mongingia' om pambalajalan poinlongkod tangaanak, om nogi doid mato balajalan, miagal do ponudukan simbakuro, ponudukan boros, om ponudukan jasmani. Suai ko ii, hogot "ponudukan" nga milo nogi sumuku kumaa kouyuyuho mental om kualiti individu i kipondidikan om nogi gana akademik i monoriuk do fenomena ponudukan.
Insaru pisiwalan o definisi pointopot kokomoi ponudukan, om kiwaa pisuayan pomusarahan kokomoi tudu ponudukan om songkuro kopio pisuayan do ponudukan om indoktrinasi miampai mongunsub pomusarahan kritikal. Kopogisuayan nopo diti nga mamarahung laang montok mongintutun, monipong om popoingkawas mogikaakawo bontuk ponudukan. Impohon nopo ponudukan nga mensosialisasikan do tangaanak id suang momogun maya papasarabak woyo-woyo koubasanan om norma sosial, om manahak diolo kabaalan di oponsol montok sumiliu puru momogun di produktif. Maya laang diti, kaanu o ponudukan do mongunsub koingkawason kobodian om popoingkawas kopurimanan kokomoi kobolingkaangan kinoyonon (tempatan) om global. Kitonggungan oponsol o institusi di oulud id suang ponudukan. Sabaagi poomitanan, minapatatap o kolunduan do dasar ponudukan montok papatantu do timpu kalas, kurikulum om kotindapahan. Organisasi sompomogunan, miagal do UNESCO, minopoindalan tonggungan oponsol montok popointutun Universal Primary Education montok oinsanan tangaanak.
Maya logik
Ponudukan nopo nga kotimpuun mantad id suang tian po gisom do apatai. Oponsol o ponudukan montok timpu dumontok om koponguhup id suang pogihuman do gama. 
Kotimpuun nogi o ponudukan kanto mantad di tanak po tumanud isai i mantamong miagal popouni tuunion om mambasa kumaa tangaanak hiza po do poingontiyan miampai lansan do kibagas (monuduk) do tangaanak pogulu do osusu.
Suai ko ii, pergelutan om kalantayon do koposion tikid tadau nopo nga lobi kirati ko mantad do sikulan rasmi. Miagal di binoros di Mark Twain: "Au oku insan do papasaga diti sikul gisom karaag do ponudukan ku."
Puru paganakan nogi nga kiwaa bagas kumaa pinsingilaan di aralom. Tikid timpu do maya poinralom nopo nga au opurimanan do, puru paganakan nopo nga kaanu mongia' maya do au rasmi.
Baino, kompiuto nogi nga oponsol id gana do ponudukan, au mintong id kakamot monguhup pongiaan (Internet om CD-ROM) toi ko' maya ponudukan id talian (ponudukan kisinidu tosodu).
Gred sikul
Sikul don ginumuan om swasta tumanud Kurikulum Kabansaan
Toun montok sikul nopo nga abaagi kumaa duo somisto. Somisto koiso nopo nga tumimpuun do pogulu Milatok om opupusan id dohuri do Mikat. Somisto koduo nopo dii nga koimpuun do gulu wulan Mahas om olimpupusan ontok wulan Milau. 
Intangai nogi
Sistom Ponudukan id Malaysia
Sistom Ponudukan Brunei
Ponudukan poimbida
Ponudukan tosiriba
Tangaanak id sikul tosiriba
Ponudukan tosiriba nopo nga taang koiso id proses ponudukan maya formal kopongo do taang prasikul om pogulu sumuang id ponudukan takawas. Ponudukan tosiriba nopo nga kosoruan koindalan id sikul tosiriba, sikul kabansaan toi ko' sikul koiso tumanud do koiyonon.
Tumanud do ISCED (International Standard Classification of Education), ponudukan tosiriba nopo nga id taang koiso id taang ponudukan, kopongo do ponudukan prasikul id taang do 0. Ponudukan tosiriba nopo nga montok tangaanak kiumul do 6 gisom 11 toun. 
Tabung Kanak-kanak Kotinanan Pogun Poinsompuru (UNICEF) nopo nga kisinorou do popotounda tangaanak miampai do ponudukan tosiriba tu kapanahak diolo do bagas positif miagal ko: 
Mongingkuri kadar komiskinan
Mongingkuri kadar kapatayon tangaanak
Mongunsub kosulimbangan dusai (gender)
Popoingkawas kasadaran kokomoi sandad posorili
Ontok tontok pomorintaan karajaan agraria, minsingilo sondiri o tangaanak ontok dii, tu obibas do mamaamain tumanud ginawo sondii. Aiso ponudukan formal ontok dii. Ontok dii nogi, kabaalan agrikultur, momiimiara, taran momoli om pamansayan nopo nga poia'on mantad molohing kumaa tangaanak toi ko' mongingia kumaa tangaanak. 
Kopongo dii, komuniti ugama nopo nga minagan do timbabaon mondidik om minonggubal yolo sondii do kurikulum ii gunoon. Pambasaan do panandatan obitua nopo nga nosiliu do poguluon. Montok sumiliu koulunan di koburu, koubasanan mambasa nopo nga sinimbanan miampai ponuatan; tangaanak nopo nga nuru monuat panandatan obitua. 
Hiti nopo nga, lansanon o tangaanak do mambasa panandatan obitua sinuat id boros tina, okon nopo ko mambasa nga papadalin nogi. Ahal diti mogowit kumaa ponudukan formal id madrasah om nogi sikul biara. Pinoisytihar di Martin Luther do "douso tulun nopo nga ohiong kumaa tumanud do koubasanan mambasa do buuk tobitua". Koimbulayan do sistom sikul nopo nga nuru do puru akauntan manarampas kousinan sikul. Akauntan nopo nga nuru kikabaalan do literasi om nogi matematik sabaagi kabaalan asas. Duo gana diti nopo nga teras kumaa ponudukan tosiriba. 
Koburuon tangaanak ontok fasa ponudukan tosiriba
Jean Piaget nopo nga songulun ii kitonggungan id koburuon do tangaanak id gana intelektual, moral om emosi. Nokotorimo isio ijazah kedoktoran ontok toun 1918 om minomonsoi ponoriukan pasca-siswazah id Zurich om Paris. Tumanud Piaget, koburuon tangaanak nopo nga adadi maya do apat fasa:
Model koburuon sosiologi - koimaan tangaanak nopo nga kosimban mantad do egosentrisme (manu do perhatian) kumaa etnosentrisme (manahak perhatian om simbar kumaa tulun suai). Noilaan dau do kiwaa kosimbanan i koimpuun mantad do koimaan tumanud gura ginawo koimaan ii asaru wonsoyon do koulunan.
Model koburuon biologi intelektual - iti nopo nga nooputan mantad proses biologi kokomoi adaptasi spesis, miampai duo proses ii adadi: asimilasi om pendudukan.
Model koburuon intelektual kotolinahasan logik - binoros dau do kabaalan tulun nopo nga owonsoi mantad piipiro siri kokomoi do tumul om koingkawas tu iso siri nopo nga mositi do agampot pogulu sumuang id siri potilombus. Id suang potitikid siri koburuon diti, kiwaa pandangan realiti do tangaanak ii mogisuusuai tumanud tumul.
Ponginabasan kokomoi pomusarahan kiasan - kohompit do memori om persepsi. Teori Piaget nopo nga mantad do kematangan om nogi segi biologi om koburu o kognitif miampai do kopotoundaan nopo nga oponsol. Informasi toi ko' konsep ii apatut do poia'on soira norikot no taang tangaanak ii kosudong do umang buru do kognitif om okon ko pogulu po.
Miampai momoguno kerangka diti, potitikid siri koburuon tangaanak nopo nga oilaan. Teori dau diti nopo nga kiwaa apat siri; taang sensor-motor, taang pra-operasi, taang operasi poimpuli om taang operasi maya formal. 
Teori Lev Vygotsky nopo nga kokomoi pinsingilaan sosial tangaanak, hinombo tangaanak nopo nga lobi kitoilaan do monguhup tangaanak suai id suang liwang lingkup zon selesa diolo. Id suang zon diti, kosoruan tangaanak nopo nga abaal om kiwaa piipiro do kabaalan nga uhupan do tangaanak suai moi kaanu do menguasai kabaalan dii miampai aiso kouhupan do isai nopo. Pomogunoon khidmat kouhupan id pongiaan nopo nga oitutunan sabaagi kakamot monguuguhup pongiaan, idea om terma diti nopo nga winonsoi di Jerome Brunner, David Wood om Gail Ross. Gana diti nopo nga kohompit do: 
Ponudukan tosiriba id Mirika Sompuu nopo nga morujuk do ponudukan formal i onuan kumaa tangaanak kiumul turu gisom siam toun id kogumuan nogori, om kosoruan id sikul tosiriba kohompit no sikul pintangaan. Toun koiso ponudukan tosiriba nopo nga morujuk do tadika om koimpuun ontok umul limo toi ko' onom toun. Toun do potilombus nopo nga ointutunan miampai ngaran do gred koiso, gred koduo om potilombus. 
Tangaanak id sikul tosiriba nopo nga kosoruan kawaya proses ponudukan tosiriba gisom gred koonom, miampai umul diolo id lingkungan 11 gisom 12 toun. Kiwaa nogi sikul tosiriba ii momupus do ponudukan tosiriba kopongo gred kaapat toi ko' kolimo om proses koundolihon nopo nga kowoyo kumaa tangaanak di kumaa sikul pintangaan. 
Id Brazil, ponudukan tosiriba nopo nga iso do impohon ponudukan tu ii nopo nga taang koiso id sistom ponudukan Brazil. Tangaanak ii kiumul onom gisom 14 toun nopo nga mositi maganu do ponudukan tosiriba. Kiwaa sikul-sikul don ginumuan ii notoodo om tangaanak ii sumikul do hiti nopo nga percuma. 
Ponudukan id Brazil nopo nga dikawalselia do Komontiria Ponudukan Portugis, hinombo komontirian nopo nga papalabus tonudon pombangunan ponudukan om nogi penyelarasan montok program kokomoi ponudukan. Karajaan momogun nopo nga kumalaja id merangka om popoindalan program ponudukan tumanud program di pinatahak do karajaan longkod. 
Id Brunei, ponudukan tosiriba nopo nga oselia di Komontirian Ponudukan Brunei om onuan kumaa tangaanak koimpuun umul 5 toun (prasikul) gisom do sontoun, om kosuang nogi id ponudukan tosiriba gisom do 6 toun om piboogion kumaa 2 tahap, Tahap Tosiriba mantad Toun 1 gisom 3 om Tahap Takaeas gisom Toun 4 gisom 6. 
Sistom ponudukan id Brunei maya poimponu nopo nga momoguno kurikulum ii ointutunan sabaagi SPN21 (Sistem Pendidikan Negara Hinotusan Kumo-21), miampai elemen ii okito kopio id suang kurikulum nopo nga kabaalan hinotusan kumo-21 ii poia'on id potitikid taang program ponudukan. Maya do SPN21, toinsanan subjek id ponudukan tosiriba nopo nga poia'on id boros Inggeris suai ko boros Malayu, Ponudukan Ugama Silam om nogi Malayu Silam Kiraja. Id kolimpupuson Tahap 6 nopo nga, maganu o tangaanak peperiksaan Penilaian Sikul Rendah (PSR) sabaagi kopotoundaan kumaa ponudukan menengah. 
Id Malaysia, oselia o ponudukan tosiriba do Komontirian Ponudukan Malaysia om koindalan id sikul tosiriba toi ko' sikul kabansaan, sikul kawo kabansaan om nogi sikul swasta. Kabaalan i poia'on nopo id taang asas nga mambasa, monuat om mongintob. Pondidian tosiriba nopo nga wajib montok tangaanak i kiumul do onom toun om iso kasalaan tilin nung au podopitoron o molohing o tanak diolo do maganu ponudukan tosiriba. 
Sikul tosiriba id SK Moyog, Penampang, Sabah, Malaysia. 
Toinsanan sikul don ginumuan om swasta nopo nga momoguno sukatan balajalan Kurikulum Standard Sikul Tosiriba (KSSR). Panahangan tangaanak nopo nga tumanud do Penilaian Bilik Darjah (PBD), ii minongundaliu poporiksaan Ujian Pencapaian Sikul Rendah (UPSR). 
Id Singapura nopo nga, oselia o ponudukan tosiriba mantad di Komontirian Ponudukan Singapura om onuan kumaa tangaanak koimpuun umul turu toun om osusu kopongo do 1 Milatok 1996 ii kotilombus gisom do umul 12 toun. Potitikid tangaanak nopo nga wajib oonuan do ponudukan tosiriba om molohing nopo ii au papaatod tangaanak kumaa ponudukan tosiriba nopo nga ontok ukum, suai ko kiwaa sabab dii milo torimoon. 
Tolu aspek i pointarad id ponudukan tosiriba Singapura nopo nga pinsingilaan kiteras subjek, kabaalan kitoilaan om koburuon tinan. Tangaanak nopo nga kawaya do peperiksaan Primary School Leaving Examination (PSLE) ontok do Toun 6, sabaagi kopotoundaan kumaa ponudukan menengah. Suai ko ii, tangaanak nogi nga unsubon mampayat id gama projek, abaabayan kokurikulum om program kokomoi pinsingilaan aktif.
Ponudukan vokasional
Ponudukan vokasional nopo nga iso mantad do alternatif mongoput do pinsingilaan. Ii nogi nga pointarad kumaa do ponguasaan kabaalan natantu lobi mantad do momusorou toi ko' mamarati teori toi ko' ponoriukan akademik/dounbaal. Tumanud nogi iti do korotiann hinombo sosongulun ii kikabaalan id iso gama nopo nga songulun ii kitoilaan. Kiwaa nogi do kelayakan diolo do pantangon om onuan do pongiktirafan miagal ko diolo i kikalayakan akademik.
Id Malaysia, poginabasan vokasional nopo nga tarampason do Jabatan Pombangunan Kemahiran (JPK) ii ointutunan do Majlis Latihan Vokasional Kebangsaan (MLVK) di gulu po. JPK nopo nga koinanon ii pinapalabus do Standard Kabaalan Gama Nasional id (National Occupational Skills Standards - NOSS) suang mogikaakawo gana kabaalan. NOSS nopo nga spesifikasi kriteria ii papalayak sosongulun dii do sorohon sabaagi songulun ii abaal id taang natantu id iso-iso gana.
Kawo om Taang
Maya Am nopo nga abaagi o taang vokasional kumaa 5 taang mantad do 1 gisom 5 hinombo do toinsanan taang nga patatapon maya kriteria kagampatan ii natantu. Songulun pakalaja / mokiikinobos vokasional ii nakalantoi potitikid taang nopo nga kikalayakan monorimo Sijil Kabaalan Malaysia (SKM) montok taang dii.
Pondulung nopo nga kibontuk do ourod, kosoruan winonsoi mantad basi om pakayon sabaagi pomorindak toi papakayon id tunturu di mamakai. Milo wonsoyon o pondulung somok do oinsanan roromu di tokodou: kayu, tulang, watu, basi, kaca, watu kihogo toi ko' polostik. Winonsoi ii momoguno watu kihogo (intan, watu delima, nilam toi zamrud) toi ko' miampai kawo watu toi kaca suai.
Mulong do mamakai o tulun piipiro pondulung sabaagi pomorindak toomod, toi ko' sabaagi tanda' kohoroon di ogingo, kifungsi pondulung sabaagi simbolik id pisaasawaan, kinodimpoton, kinoingkokoton, kokinabasan id koisaan om i kawo ngawi dii. Id tangon-tangon, asaru o pondulung kirati do osundu.
Pongungaban (Boros Inggilis: differentiation) nopo nga' iso katandaan id raan gana' pongintaban do Sidsimban (calculus). Katandaan diti sambalik do Ponompuuvan (integration).
Montok iso pampos (function), tungab (derivative) dau nopo nga' suaton do. It koiso nopo nga' roitan do wayagait di Newton, om it koduo wayagait di Leibniz.
Momoguno do tuku sundu (power rule), ii tungab nopo nga:
Mamakai do pongomoi dompok montok iso pampos kigatang totunud (real-valued function), karait tokou id sogom suang raung dau, om haro id suang raung dau tokuri sonsopo poingukab (open interval) poingion di sogom, om hino no i dompok 
Montok tikid tintob totunud  haro nogi iso tintob totunud danan (positive real number), moi do montok tikid Sumusuut oworun no daa 
Tuku pongungaban
Haro piipiro tuku do popouhan pongihiman do tungab di pampos timpou otungab. Id saau, nopo nga' iso osimban (variable), om suai pimato pakayon nopo nga' togom (constant). Nga' montok ii togom kigatang do somok 
Tungab pampos tinsait, tintuhun daudau, om tintuhun kiimpou songkukuo
Tungab pampos bolik tolusunduk
Ponimban Fourier nopo nga' iso ponimban donsompuu (integral transform) it ogumu kopio ampos toi kounalan id mogikaakawo gana' lobi po id pongumbangan pandu dontuntuu (digital signal processing).
Ponimban diti poposimban do pandu mantad raung hiza (time domain) kumaa raung sinaru (frequency domain).
Montok iso pampos ii kotuluk do nunung Dirichlet (Dirichlet conditions), ii sinimban Fourier nopo dau nga' om ponimban Fourier do tu' osimban no raung hingkaa. Id siriba no ii govit pongomoi do ponimban Fourier: om ponimban sambalik dau nopo, 
It ponimban Fourier nopo okito saagal do koromigan do rayat Fourier, id saau nopo it govit do koponutunan (representation) isoiso pampos id ngaan di tongo pamagat Fourier, 
Soroho andasan gia di vaza pongomoi ii pampos 
 nopo nga' pampos osompuu don Riemann (Riemann-integrable) om pampos osikap kumuri. Id sinalom diti komoon do pampos osikap kumuri nopo nga' nunu 
Ingkaa no bahazan timpou do ponimban Fourier kaanu popouhan do pongihiman ponimban Fourier do nunu pampos tosudong:
Ponompuuvan (Boros Inggilis: Integration) nopo nga' karalano mongintob do sompuuvan (integral). Ponompuuvan id gana' Sidsimban nopo nga' binalik do Pongungaban, ii karalano mongintob do tungab (derivative). It sompuuvan koubasan pinoulud id duo kawo: sompuuvan au ninggatang (indefinite integral), om sompuuvan ninggatang (definite integral). Kinootusan do ponompuuvan au ninggatang nopo nga' iso govit (expression) di au kigatang, nga' pinogovit id ngaan do piipiro osimban (variable), om it kinootusan nopo do ponompuuvan ninggatang nga' gatang toi tintob do togom (constant quantity) kopio.
Id timpohon, ponompuuvan orotian sabaagi do pomoruhangan do linaab id saau do isoiso pampos (function). Om ii pongomoi tagayo do ponompuuvan, ii rinuhang Riemann (Riemann sum) nopo pointudan id waya mongutok diti.
Ingkaa no i wayagait do sompuuvan ninggatang i kivohit mantad 
Om montok sompuuvan au ninggatang, tu' mantad pongomoi dau aiso gia vohit di sompuuvan au ninggatang. Ingkaa no wayagait:
Tu' ponompuuvan nopo nga' binalik di pongungaban, milo tokou mamakai tuku pongungaban poinsunsuri. Montok pampos 
okito dati' i pampos diti nopo koiyo do tungab. Mantad dii, tu' ponompuuvan mamalik pongungaban, nung sompuuvanon tokou 
pakayon tokou i tuku sundu nga' poinsambalik nogi, ingkaa:
nopo nga' i togom ponompuuvan (constant of integration).
Koubasan it ruhang Riemann ponokoimpohon do pongomoi ponompuuvan, kopongotus do sompuuvan Riemann (Riemann integral). Nga' haro piipiro pampos do au osompuuvan don Riemann (non Riemann-integrable). Iso pongomoi do sompuuvan suai nopo nga' it sompuuvan Lebesgue.
Pongomoi sompuuvan Riemann
It sompuuvan Riemann popoindalad do ruhang Riemann, maya' dompok dau gisom nokogonop di pointopot linaab id puyut do pampos. Poomitanan, montok iso ruhang Riemann poingkaa:
roitan do ginayo gamit (mesh size) do pinalangod it sopo 
It sompuuvan nopo nga' kopio iso pananda otinulid (linear operator) toi ko' pamampos (functor) tu' osuanan om monihis do pampos. Hingkaa tongo bahazan pintukaon: 
Rinuhang duo toi lobi sompuuvan
Nupi gatang -1 om kobolikan do vohit
Pope Francis (Latin: Franciscus; Italian: Francesco; Spanish: Francisco; nosusu sabaagi Jorge Mario Bergoglio; 17 Momuhau 1936) nopo nga luguan do Ponimungan (gorija) Katolik om pomorinta do Pogun Kota Vatikan. Isio nopo nga paus koiso i nosiliu do surupu Society of Jesus (Jesuits), paus koiso mantad benua Amerika Hemisfera Kabaatan, om paus koiso i nosusu toi ko' pinagayo id labus Eropah mantad di kepausan Paus Syria Gregory III ontok hinotusan ko-8.
Nosusu id Buenos Aires, Argentina, kinumaraja i Bergoglio sabaagi tupas om mongingimuhau di omulok po pogulu minluda sabaagi puru kimia om kumaraja sabaagi juruteknik id iso makmal simbakuro taakanon. Kalapas nolingos mantad toruol pneumonia i nadalaan om sista, nakaanu isio inspirasi montok mampayat do Jesuit ontok 1958. Ditahbis isio sabaagi paado Katolik ontok 1969, om mantad 1973 gisom 1979 nosiliu isio superior provinsional Jesuit id Argentina. Pinosiliu isio sabaagi uskup agung Buenos Aires ontok 1998 om pinoingkakat di Pope John Paul II sabaagi kardinal ontok 2001. Minomuru isio Ponimungan (gorija) Argentina hiza rusuhan ontok Momuhau 2001 id Argentina. Kotoinaan di Nstor Kirchner om Cristina Fernndez de Kirchner mongintong disio sabaagi ponongkiala komisiwal.
Kalapas nokoidu jawatan i Pope Benedict XVI ontok 28 mansak 2013, minomili iso konklaf kepausan di Bergoglio sabaagi ponowoli disio ontok 13 Gomot. Minomili isio Francis sabaagi ngaran paus dau montok kapamantangan di Santo Francis Assisi. Solinaid koposion don ginumuan dau, ointutunan i Paus Francis miampai kosiribaan ginawo dau, kapanatalan kumaa kosianan Kinorohingan, kointangan sompomogunan sabaagi paus, kopusahan kumaa tulun ongosusa, om komitmen montok dialog id pialatan ugama. Ointutunan nogi isido gama ponginsamakan dau di au songkuro formal kumaa kepausan, nung pibagalon miampai di nokopogulu dau, sabaagi poomitanan momili do mion id walai tumombului Domus Sanctae Marthae ko mion po id apartmen paus id Tioyon (palace) Apostolik i gunoon paus nokopogulu.
Pinosiliu di Francis do puru poinggonop o tongoondu id suang dikasteri id Roman Curia. Kipomusarahan isido do nuru daa o Ponimungan (gorija) Katolik do lobi kikosianan kumaa puru komuniti LGBT, om minapatayad do sundung au pasagaon mamarakat pisasawaan miagal koulunan nga milo i barakatan sosongulun dii, kada po barakatan id suang konteks liturgi. Francis nopo nga pengkritik kapitalisme aiso rontob, kopomogunoon, om kopotundaan nadalaan; minomonsoi isio koimaan kumaa kosimbanon iklim sabaagi fokus toponsol do kepausan dau. Miampai pointongkop nonuan rati sabaagi mengutuk ukum apatai sabaagi iso karaatan miampai intrinsik, nonuan disio ii koulalaho sabaagi "palangan (serangan) kumaa kobituaho' om maruah sosongulun", "au milo torimoon", om berkomitmen montok pomunsaan ukum apatai do Ponimungan (gorija), miampai minimboros do "aiso no ralan gumuli mantad posisi diti".
Id suang diplomasi sompomogunan, mengkritik i Francis do kinoinggumuan right-wing populism, mongunsub do dek kriminalisasi homoseksual, minonguhup minopotonduli piromutan diplomatik poinggonop do Mirika Sompuu om Cuba, minomorunding pibatasan miampai Vhina montok papatantu songkuro rahung Simpung Komunis id suang pelantikan uskup id china, om monokodung pinggisaman songkosuaimaso krisis migran id Eropah om Amerika Tanga, mongunsub Pomogunan Kotonobon do popoingkawas taang imigrasi miampai signifikan. Ontok 2022, minokiampun isio montok tonggungan Ponimungan (gorija) id suang "genosid koubasanan" kumaa tulun sandad Kanada. Ontok 4 Gumas 2023, minongimpuun i Francis do Sinod kokomoi Sinodaliti, i pinointalang sabaagi dimpak do kepausan disio om kinaantakan bobos oponsol id suang Ponimungan (gorija) Katolik mantad di Konsili Vatikan Koduo.
Toun-toun pogulu
Jorge Mario Bergoglio (tanak kusai kaapat mantad gibang id suang baris kotolu mantad sawat) ontok di 12 toun, Salesian College (c. 19481949)
Nosusu i Pope Francis sabaagi Jorge Mario Bergoglio ontok 17 Momuhau 1936 id Flores, iso kinoyonon sotimbangan (kejiranan) id Buenos Aires. Isio nopo nga tanak totuo mantad limo mogiobpinai Mario Jos Bergoglio (19081959) om Regina Mara Svori (19111981). Mario Bergoglio nopo nga songulun akauntan imigran Itali i nosusu id Portacomaro (Provinsi Asti) id wilayah Piedmont, Itali. Regina Svori nopo nga suri rumah i nosusu id Buenos Airesid suang paganakan mantad koibutan Itali (Piedmontese-Genoese). Minogidu o paganakan di Mario Jos mantad Itali ontok 1929 montok mongilag kopomorintaan fasis di Benito Mussolini. Tumanud di Mara Elena Bergoglio (nosusu 1948), songulun po tobpinai tondu di Francis i kakal po poimpasi, au yolo minundaliu gama do pangantak kobodian. Koobpinayan nopo disio di suai nga i Oscar Adrin (1938minidu pogun), Marta Regina (19402007), om Alberto Horacio (19422010). Duo cucu saudara, i Antonio om Joseph, napatai id koligananan talun-alun. Manangaman disio, Cristina Bergoglio, nopo nga songulun moomomolukis i poinlongkod id Madrid, Sepanyol.
Ontok toun koonom (sixth grade), sinumikul i Bergoglio id Wilfrid Barn de los Santos ngeles, iso sikul Salesians of Don Bosco, id Ramos Meja, Provinsi Buenos Aires. Minongoput isio sinikulan id sikul pintangaan teknikal Escuela Tcnica Industrial N 27 Hiplito Yrigoyen, pinungaranan tumanud bagas presiden Argentina, om nakaawi ponginabasan miampai diploma juruteknik kimia. Id suang kapasiti dii, kinumaraja isio piipiro toun id boogian taakanon id Makmal Hickethier-Bachmann, id nombo kumaraja isio id siriba Esther Ballestrino. Pogulu dii, nokoumbal isio kumaraja sabaagi tupas om mongingimuhau.
Ontok di 21 toun, kalapasa nakaanu toruol pneumonia i koligogon koposion om tolu cysts, nakawaya pamayayakan i Bergoglio montok mongidu sampapas topos dau.
Jesuit (19582013)
Nokoihum i Bergoglio do pamalahawan/panggilan dau sabaagi songulun paado hiza id tindalanon montok mamaramai Tadau Musim Bunga. Minumbaya isio id iso ponimungan minongoi pangakun, om nakaanu inspirasi mantad paado di minapaakun dau. Minsingilo i Bergoglio id seminari archdiocesan, Seminari Inmaculada Concepcin, id Villa Devoto, Buenos Aires, om, kalapas tolu toun, sinumuang isio Society of Jesus sabaagi novis ontok 11 Gomot 1958. Koumbal i Bergoglio minimboros do, sabaagi seminarian di omulok, nokoumbal isio nokouhang songulun tondu di norubaan om osigo' (ragu) oruhai montok popotilombus do gama religus. Sabaagi songulun novis Jesuit, minsingilo isio kokomoi koulunan (kemanusiaan) id Santiago, Chile. kalapas novisiat dau id Society of Jesus, nosiliu i Bergoglio do Jesuit ontok 12 Gomot 1960, soira minopolombus isio batos pogulu om potindohoi kokomoi komosikinan, kobituahan om tumumboyo' sabaagi surupu ordo dii.
Ontok toun 1960, nakaanu i Bergoglio lesen id suang sidilo (philosophy) mantad Colegio Mximo de San Jos id San Miguel, Provinsi Buenos Aires. Mongia' isio kesusasteraan om psikologi id Colegio de la Inmaculada Concepcin, iso sikul pintangaan id Santa Fe, mantad 1964 gisom 1965. Ontok toun 1966, mongia' isio mato balajalan di miagal id Colegio del Salvador, Buenos Aires.
Presbyterate (19691992)
Ontok toun 1967, minongimpuun i Bergoglio do ponginabasan teologi id Facultades de Filosofa y Teologa de San Miguel. Ontok 13 Momuhau 1969, pinosiliu (ditahbiskan) isio di Archbishop Ramn Jos Castellano sabaagi paado. Momuru isido sabaagi mongingia' novis montok wilayah dii om nosiliu profesor teologi.
Minomongo i Bergoglio do taang kolimpupuson do pinludaan rohani dau sabaagi Jesuit, ii no tertianship, id Alcal de Henares, Sepanyol, om minopolombus batos kotohurionon i nokoimagon sabaagi Jesuit, kohompit no batos kaapat kokomoi mumboyo do misi i pinatatap do paus, ontok 22 Ngiop 1973. Pinosiliu isio sabaagi superior provinsial do Society of Jesus id Argentina ontok wulan Madas toun di miagal, montok timpu onom toun i olimpupusan ontok toun 1979. Ontok 1973, au alaid kalapas nosiliu superior provinsial, minopoindalan isio ziarah kumaa Yerusalem nga oruhai isio nokoundorong gama Sangod Yom Kippur. Kalapas nakaawi timpu momuru, ontok 1980 pinosiliu isio sabaagi rektor Fakulti Sidilo om Teologi San Migue, ii no sinikulan dau. Pogulu minaganu tonggungan wagu diti, minagawi isio tolu tulan nokopogulu toun 1980 id Ireland montok minsingilo boros Inggeris, poingion id Jesuit Centre hilo Institut Teologi om Sidilo Milltown, Dublin. Momuru isio id San Miguel solinaid onom toun gisom 1986 soira, tumanud pibarasan jeneral Jesuit i Peter Hans Kolvenbach, sinowolianan isio do songulun i lobi kopihuyud miampai trend global id suang Society of Jesus montok poposotol kosulimbangan sosial, mibagal di posotolon disio kumaa religiositi popular om gama pastoral langsung.
Nakaawi isio piipiro tulan hilo Sankt Georgen Graduate School of Philosophy and Theology id Frankfurt, Germany, momusorou topik dissertasi. Minomonsoi isio kootuson do monoriuk karya teolog Jerman / Itali, Romano Guardini, loolobi ponoriukan dau kokomoi 'Kontras' i pinalabus id suang karya dau ontok toun 1925, Der Gegensatz. Ginumuli isio id Argentina lobi osopung montok momuru sabaagi papaakun douso om pengarah rohani kumaa komuniti Jesuit id Crdoba. Notumbayaan do hiza id Jerman, nokokito isio lukisan di Maria, Untier of Knots id Augsburg om minogowit kodolinan lukisan dii kumaa Argentina, nga id suang ponorubungan miampai majalah abal Jerman Die Zeit ontok 2017, minapatayad i Pope Francis do au isio insan nokoongoi hilo Augsburg. Sabaagi susumikul id sikul Salesian, tinapanai i Bergoglio do paado Katolik Yunani Ukraine, Stefan Czmil. Insaru i Bergoglio mosik piipiro jam lobi pogulu mantad koombolutan dau montok mamaramai Liturgi Ilahi montok Czmil.
Ontok toun 1992, pinokianu do puru kikuasa i Bergoglio moi do au mion id walai Jesuit, gama pioduhan potilombus miampai momuruan om sarjana Jesuit, kopurimanan "gumaga'" Bergoglio, pomusarahan ortodok Katolik dau, om au isio osokodung do teologi obibas, om gama dau sabaagi uskup mongunguhup Buenos Aires. Sabaagi songulun uskup au no isio tertakluk kumaa superior Jesuit dau. mantad dii, au nodi isio kumakap doid walai Jesuit om poinsuang di "poinsuai miampai maya mantad Jesuit" gisom nopili sabaagi paus.
Pre-papal episcopate (19922013)
Pinosiliu i sabaagi Uskup Mongunguhup Buenos Aires ontok toun 1992 om ditahbiskan ontok 27 Mahas 1992 sabaagi uskup tituler Auca, miampai Kardinal Antonio Quarracino, uskup agung Buenos Aires, sabaagi perantara oponsol id suang pentahtiban. Minomili isio motto episkopal dau Miserando atque eligendo. Naanu o motto diti mantad kaajalan Santo Bede kokomoi Matius 9:913: "gama nokito dau isio maya mato kosianan om minomili dau".
Ontok 3 Mahas 1997, pinosiliu i Bergoglio sabaagi uskup agung coadjutor Buenos Aires miampai tunud montok monimban/monowoli. Soira minidu pogun i Quarracino ontok 28 Mansak 1998, nosiliu i Bergoglio do uskup agung metropolitan Buenos Aires. Id suang tonggungan dii, minonuridong i Bergoglio do paroki wagu om minongulud kawagu koupisan kotoinaan archdiocese, minomuru inisiatif pro-koposion, om minonuridong iso jawatankuasa kokomoi piadaan. Iso nopo mantad inisiatif oponsol di Bergoglio sabaagi uskup agung nga popoinggumu ponimungan id kinoyonon setinggan hilo Buenos Aires. Id siriba kotoinaan dau, ginumu nopo paado i noonuan tonggungan kumaraja id kinoyonon setinggan nga nokoinggumu induo misaup (2 kali ganda). Maya gama diti, nakaanu isio pomolohou sabaagi "Slum Bishop".
Ontok kotimpuunon disio sabaagi uskup agung Buenos Aires, pinoboli di Bergoglio o saham-saham archdiocese id piipiro bank om minongolon akaun-akaun dau sumiliu akaun pelanggan toomod id bank-bank sompomogunan. Gama do saham-saham id bank dii, noubas o ponimungan akawas o balanja om oruhai no muflis o archdiocese. Sabaagi pelanggan toomod, nasansagan o ponimungan tumanud disiplin kousinan di lobi ogirot.
Ontok 6 Milau 1998, daamot poingigit jawatan sabaagi uskup agung Buenos Aires, pinosiliu isio sabaagi ordinari montok Katolik Kosilahon id Argentina i aiso prelatus mantad ponimungan iolo sondii. Nokoboros i Uskup Agung Major Sviatoslav Shevchuk do karati i Bergoglio do liturgi, upacara, om spiritualiti Ponimungan (gorija) Katolik Yunani Ukraine Shevchuk om insaru "monoina Ponimungan (gorija) dahai id Argentina" sabaagi ordinari montok Katolik Kosilahon id timpu disio sabaagi uskup agung Buenos Aires.
Ontok toun 2000, songulun no i Bergoglio do pegawai ponimungan i minibabas miampai Jernimo Podest, songulun bagas uskup i nagantung sabaagi paado kalapas ginumaga'diktator ketenteraan Revolusi Argentina ontok 1972. Minongumolig isio sawo di Podest mantad palangan Vatikan kumaa pisasawaan diolo. Kopihondot toun dii, minimboros i Bergoglio do nuru o Ponimungan (gorija) Katolik Argentina "mamakai rasuk panasalan don ginumuan montok douso ngaawi di winonsoi hiza toun-toun diktator" ontok 1970-an, hiza Dirty War.
Pinosiliu di Bergoglio o koubasanan disio mamaramai upacara Holy Thursday miampai mongoug gakod id kinoyonon miagal do panjara, lamin pongusapan, walai persaraan toi ko' kinoyonon setinggan. Ontok 2007, duo tadau kalapas pinalabus di Benedict XVI o kooturan wagu montok momoguno bontuk liturgi pogulu Konsili Vatican Koduo, minapatatap i Kardinal Bergogliokinoyonon pointindohoi montok Misa mingguan id suang bontuk ogingo (luar biasa) do Roman Rite. Poindalanon ii monikid minggu.
Ontok 8 Milau 2005, nopili i Bergoglio sabaagi ponorikohon Persidangan Episkopal Argentina solinaid tolu toun (200508). Nopili kawagu isio montok timpu tolu po kawagu toun ontok 11 Milau 2008. Poinkakal isio sabaagi puru kotoinaan pointatap do komisi dii, ponorikohon jawatankuasa montok Universiti Katolik Kepausan Argentina, om puru takawas liturgi montok panamangan kuil obitua. Hiza momuruan do persidangan para uskup Katolik Argentina, minapalabus i Bergoglio pokiompunan kolektif tu au nakaanu ponimungan mongumolig tulun ginumuan mantad Junta hiza Dirty War. Soira di 75 toun dau ontok Momuhau 2011, minapaatod daa i Bergoglio do pangapalayan midu mantad jawatan sabaagi uskup agungs Buenos Aires kumaa Pope Benedict XVI miagal di pinokianu (syarat) do tilin kanon. Gama do aiso uskup agung koadjutor disio, pointindohoi isio doid jawatan dii daamot magandad ponowoli i posilihon do Vatikan.
Kaanangan suai
Orohian i Paus Francis do mambasa buuk mantad monunuat nopili miagal do Friedrich Hlderlin, Jorge Luis Borges toi ko' Fyodor Dostoyevsky. Orohian isio mintong filim neorealism Itali, om orohian mongoi hilo opera.
Orohian nogi isio buul sepak. Isio nopo nga puru aparagat do San Lorenzo de Almagro, ii no iso mantad tinimungan id suang liga Primera Divisin.
Wulu (nogi nointutunan sabaagi tamalang toi ko poring) nopo nga opiapat montok kosunion solusuk kousak mantad kapaganakan Poaceae. Walaan guas wulu nopo nga kirongga id bohogian tanga om kinaratan atos minagakom vaskular dau poingwiliu mongurias id pointongkop id rondong. Iti nogi au haroxilem.
Poring nopo nga pialatan kosunion i bobos alangkas gumayo id pomogunan sabab do sistem impou rizom dau i oginggo. Kosunion diti kiharo koponsolon mantad toguang kobodian om koubasanan id monompogunan Asia Kosilahon, Asia Silaubaat om Asia Selatan hinonggo iti ginuno sabaagi kakamat waalon, kowonuon taakanon om nogi kolobusan mata serbaguno.
Genus om sidtana'
Songinsasad kosunion poring id pomogunan.
Haro hopod bansa' genus poring om iti nopo nga kopotikidan kaagu kumaa 1,450 spesies. Spesies diti obuli orubaan id mogikaakawo kinoyonon miampai iklim misuai potuu id koiyonon konuluhan di atamis toi ko koiyonon tropika i alasu. Songinsasad nopo nga mantad latitud 50 idi Sakhalin gisom doid koibutan utara Australia om mantad India gisom doid koiyonon Himalaya. Suai ko iri, poring milo nogi aanu id sub sahara Afrika om id benua Amerika miagal id koiyonon pogun Atlantik Tengah gisom doid Argentina om Chile. Benua Eropah au noilaan kiharo nunu-nunu spesies poring i sandad.
Wogok
Kakatalib, haro mumbal montok mananom poring mibagalvkomersial id Koiyonon Tasik Agayo, kosilahon-tengah Afrika poinlobi id Rwanda. Piiipiro syarikat id Mirika Sompuu nogi mananom, mongotu om popoidar spesies irad do poring moso.
Kolunduan nopo nga iy momuruan do pogun, momonsoi do kooturan om kotinanan do manalasai kokomoi do kopomorintaan.
Portugal nopo nga pogun bobos otuo id Semenanjung Iberia, om iso mantad pogun otuo id Eropah om id pomogunan, miampai nosugkuan o koiyonon pomorintaan, om pinisangod montok om pinorinta mantad timpu prasejarah. Tinaru pra-Celt, Orang Iberia, tulun Celt, tulun Carthage om tulun Rom nosugkuan (diserang) do tinaru Visigoth om puak-puak Jermanik Suebi. Kalapas penaklukan Silam id Semenanjung Iberia, kogumuan koiyonon Portugal nopo nga soboogian mantad Al-Andalus montok piipiro hinotusan. Portugal sabaagi pogun tinuridong ontok Reconquista Kristian di pogulu. Tinuridong ontok otun 868, nointutunan o Watas Portugal kalapas Pertempuran So Mamede ontok toun 1128. Pinoimagon o Kolunduan Beraja Portugal om sumusuhut tinumanud do Pertempuran Ourique ontok toun 1139, om kagabasan mantad Kolunduan Len ointutunan miampai Perjanjian Zamora ontok toun 1143.
Kopidoton mogigion id Portugal kinomi kumaa municipal 
Statistics Portugal minongintob do pointonod 31 Momuhau 2022, ginumu mogigion Portugal nopo nga 10,467,366,id nombo 52.2% nopo nga tondu om 47.8% nopo nga kusai. Ontok 2024, aaga' (jangkaan) koposion median Portugal nopo nga 82.8 toun. Mogigion Portugal nopo nga homogen, di gulu majoriti mogigion dau nopo nga tinaru Portugal i kiugama Silam. Nga kalapas kaantakan reconquista, mononsog o Karajaan Portugal do koinsanai mogigion dau do papawaliu kotumbayaan kumaa Rom Katolik.
Marcelo Rebelo de Sousa, Presiden Portugal onggom pointonod toun 2016.
Lus Montenegro, Luguan Panalad Portugal onggom pointonod toun 2024Portugal mongumboyo pogun dau sabaagi republik demokratik miampai kotoinaan semi-presidensial pointonod Ko'oturan 1976 angkab. Konstitusi pogun ilang ahod komisiwal id suang organisasi kotoinaan Portugal kosili apat pongigit ginaras: Presiden Republik, Luguan Panalad, Dewan Pogun om Kuut.
Cristiano Ronaldo Nopo nga iso mantad mamamain buul sipak poingingo maamaso hiza.
Buul sipak nopo nga sipoot bobos maran-ngaran id Portugal. Haro mogikaakawo kejohanan mantad kalas amatur gisom kaadangon sompomogunan. Mamamain baanan irad Eusbio, Ricardo Quaresma, Rafael Lao om Cristiano Ronaldo nopo nga gonding apangkal id suang nawayaan buul sipak Portugal modern. Piipiro momomoluda Portugal abantug om kolimbou irad Jos Mourinho, Abel Fereirra om Lus Castro.
Suai ko' genera (Karnivor diti au roitan sabaagi posis maya tradisional)
Posis nopo nga iso kawo mamalia omnivor i poimpasi id gouton tropika Asia om Afrika. Soboogian ginayo nopo nga mantad paganakan Viverridae. Tayam diti nopo nga iso kawo tayam di olias om orohian do lumisok. Kowowoyoo nopo nga kaagal do tingau nga agayogaayo mantad ko' tingau, anaru tikiu, om oboriga ontok doungotuong. Posis nopo nga tayam di kiraha alasu, mogkosusu tanak, manamong tanak om kihulu o tinan. 
Posis diti nopo nga poimpasi id gouton om somoonu sumuang id kokompungan montok mogihum do taakanon miagal ko' manuk. Haro piipiro posis di poimpasi id sawat do puun om momonsoi rumun id pialatan raan do kayu. 
Oboriga o posis ontok doungotuong montok mogihum taakanon miagal ko' manuk, putik, om tayam di lobi okoro mantad ko' posis. Kawo posis pulut nopo nga oboriga ontok dangadau id gouton montok mogihum tua - ua'. Tayam diti nopo nga abaal om koilo mongindakod do puun. 
Ginayo tinan do posis nopo nga 65cm gisom 80cm (au kohompit o tikiu) om winagat nopo nga id pialatan 3kg gisom 7kg songinan. Wotik do posis nopo nga tumanud do kawo, nga' koubasanan nopo nga kiwotik sukulat om haro nogi i kitaris-taris.
Prasikul (toi ko' ointutunan miampai ngaran Sikul Mintamong, Tabika toi ko' Prasikul Kabansaan) nopo nga tiyonon toi ko' liwang pongiaan om pisingilaan montok ponudukan gulu tangaanak pogulu lumaang kumaa ponudukan tosiriba. Prasikul nopo nga okendali do karajaan, koinanon okon karajaan, swasta om nogi tinan politik.
Lukisan ii popokito do kowoowoyoo tadika id Jerman ontok toun 1900.
Ontok di tontok soira tangaanak kiwaa had do minsingilo kokomoi kabaalan asas monuat om mambasa id walai, ogumu o pogumbalan montok do tangaanak i yatim piatu toi ko' tangaanak di molohing nopo nga pakaraja id kilang do maganu akses kumaa posorili do sumikul. 
Ontok do 1779, Johann Friedrich Oberlin om Louise Scheppler nopo nga nokoruba do longkod mintamong do buragang om prasikul tangaanak di gulu kopio id strasbourg, Jerman. Tangaanak do hiti nopo nga pinaatod do molohing ngaawi tu moi yolo gama do pitangadau. Ontok 1780, notoodo noi o longkod mintamong do buragang di kopiagal id Bavaria. Ontok 1802, minoonodo o Pauline zur Lippe do longkod prasikul id Detmold. 
Ontok toun 1816, Robert Owen, songulun puru sidilo (philosophy) om pedagogi, minongukab isio do prasikul montok buragang om tangaanak i koiso nogi id British om koiso nogi kanto id pomogunan id New Lanark, Scotland. Sabab do kiwaa perusahaan kilang bersama di Owen, manu isio do oonuan ii tangaanak do ponudukan moral i tosonong moi do milo torimoon yolo do kumaraja. Woyo di Owen nopo diti nga kibagus tu kaanu mombontuk tangaanak di kiwaa disipin takawas, om nogi kabaalan asas do mambasa om mongintob.
Minongukab nogi ii Samuel Wilderspin do prasikul montok tangaanak i kiumul do sontoun om sawat di koiso id London pokiikiro toun 1819, om minoonodo do hatus om lobi prasikul kopongo dii. Pinapalabus nogi isio do kertas kerja kokomoi prasikul om karatas kerja diti nopo nga siniliu do model konsep kapamansayan om panarampasan prasikul id poimpuli do England om somok dau. Abaabayan mamaamain nopo nga boogian di toponsol id suang sistom ponudukan ii pinasarabak di Wilderspin. Taman Pomoinan tangaanak nopo nga aasil winonsoi di Wilderspin. Ontok 1823, pinapalabus nogi i Wilderspin do buuk kiuhu do "On the Importance of Educating the Infant Poor", ii popotolinahas kokomoi woyo-woyo mantamong om mongia do tangaanak id sikul. 
Toun potilombus, nokoimpuun i Wilderspin do mampayat id suang panaadaan Koisaan Prasikul Buragang. Isio nogi nga minonuat do buuk i kiuhu do "The Infant System, for developing the physical, intellectual, and moral powers off all children from one to seven years of age". Buuk diti nopo nga kokomoi do kapansalan kiharo do prasikul montok tangaanak du kiumul sontoun gisom no do turu toun. 
Therese Brunsvik (1775-1861), songulun tutumanud di Johann Heinrich Pestalozzi, nopo nga minoonodo do Angyalkert ("Taman Malaikat" id boros Hungary) ontok 27 Mikat 1828 id walai dau, pogulu minoonodo do 11 kaagu o longkod mantamong poimbida montok do tangaanak di omulok po. Ontok toun 1836, minoonodo nogi i Brunsvik do institut sabaagi do asas kumaa longkod prasikul. Idea nopo diti nga nointutunan id tulun bangsawan om iyolo id kalas pintangaan gisom do nokoinggumu o longkod prasikul ii winonsoi id Hungary. 
Friedrich Frobel (1782-1852) nopo nga minoonodo do institut Pomoinan om Abaabayan ontok toun 1837 id kampung Bad Blankenburg ii notoina do karajaan Schwarzburg-Rudolstadt, Thuringia, om pinungaranan dau do institut diti sabaagi Kindergarten. 
Ogumu o koonduan ii noluda di Frobel om minimpuun do mongukab Kindergaten id koiyonon Eropah om piipiro koiyonon id sompomogunan. Tadika koiso id Mirika Sompuu, ii nointutunan sabaagi do First Kindergarten nopo nga tinoodo ontok toun 1856 id Watertown, Wisconsin om momoguno boros Jerman sabaagi boros pengantar. Elizabeth Peabody nogi nga minoonodo do tadika koiso id Mirika Sompuu momoguno do boros Inggeris sabaagi boros pengantar, om tadika percuma koiso nopo id Mirika Sompuu nga tinoodo di Condrad Poppenhusen ontok toun 1870, songulun usahawan om dermawan kibansa Jerman om pengasas nogi do Institut Poppenhusen. 
Mantad pisuk ugama
Id Silam nopo, nokoimpuun o ponudukan gulu tangaanak mantad id suang po kandungan do tina. Kopongo do nosusu, abaagi o ponudukan gulu kumaa duo taang, ii nopo nga taang koilo kopongo osusu gisom do umul tolu toun om taang koduo nopo nga koimpuun do umul tolu toun gisom no kiumul do onom toun.
Id Kristian nopo, program prasikul nopo nga kosoruan pointutunon kumaa aspek kougamaan miagal ko koburuon mental, fizikal om spiritual sosongulun. Suai ko ii, tangaanak nopo nga minsingilo kokomoi do kosusastaraan buuk obitua ii totigas, lumoyou do loyou-loyou mamarayou do Kinorohingan om nogi minsingilo miampai asaru rumikot id ponimungan.
Fasa kopongo do osusu nopo nga fasa pinsingilaan di oponsol tomod. Id taang tolu toun koiso pogulu do nosusu nopo nga timpu kritikal montok koburuon tangaanak tu timpu diti no tangaanak kaanu do popotounda diolo sondiri montok minsingilo kokomoi boros (id pibasaran), woyo misosial om nogi kouyu'yuo do manu mongilo. Ontok toun-toun koilo, loolobi no tangaanak i kiumul do tolu gisom limo toun, tutok do tulun nopo nga kotorimo ogumu maklumat ii opinsingilaan maya posorili. Prasikul di kikualiti, mongingia ii noluda om kiwaa kaida' pinsingilaan di kibagas kumaa tangaanak nopo nga kaanu manahak bagas di tosonong kumaa koburuon ponudukan tangaanak di sondii.
Id siriba nopo nga gana di kosoruan maan poia'o id prasikul:
Koburuon lugu tinan, sosial, kobodian om emosi
Komunikasi (kohompit no boros isyarat), pibarasan om mokinongou
Toilaan umum Koburuon kreatif om estetik Kopurimanan kokomoi numbul
Toiso-iso sistom prasikul nopo nga notoodo miampai mogintong pangantak miagal ko struktur kalas (pongonuan do tangaanak wagu, nisbah mongingia om tangaanak, saiz kalas, servis), proses (kualiti posorili kalas, kowoowoyoo interaktif do tangaanak om mongingia om suai po) om nogi jajaran (kurikulum, panahangan tangaanak). Kurikulum nopo nga nowonsoi miimpohon do tumul tangaanak, miagal ko tangaanak i kiumul apat toun om sawat nopo nga apatut do koilo no mongintob numbul mantad 1 gisom 10.
Kiwaa nogi ponoriukan ii au osokodung kokomoi do kasanangan ponudukan prasikul tu prasikul nopo nga magantob do koburuon kognitif om sosial. Ponoriukan diti nopo nga winonsoi do Universiti California om Universiti Stanford kumaa do 14,000 longkod prasikul om nokoilo do sundung kiwaa koingkawason do rangsangan kognitif id suang abaabayan mambasa om monuat nga magantob o prasikul do koburuon sosial om nogi pisokodungan. Kiwaa nogi ponoriukan ii popokito do posorili walai nopo nga lobi manahak bagas do tagayo kumaa ponudukan gulu tangaanak lobi ko mantad prasikul.
Ponggubalan kurikulum montok tangaanak sikul nopo nga osiliu do topik pibarasan di alasu kopio. Kogumuan hujah nopo nga kikomoi do tonsu kandungan om amalan pedagogi; gisom honggo do kandungan akademik nuru do posuangon id kaida' pinsingilaan maya formal toi ko maya kondii, ii ouhup do mongingia di lobi kibagas. Montok di monokodung ponggubalan kurikulum montok prasikul, kopuriman nogi yolo do tarad ii nuru do intangan nga id kabaalan asas loolobi no id pilumaagan om mongintob, om nogi merangka abaabayan ii natantu no monton mamagampot do objektif. 
Id taang sompomogunan, kiwaa tantaman dii agaras kopio kumaa sikul ii popotounda abaabayan miagal ko ponggubalan kurikulum montok prasikul. Lobi osokodung iyolo do ponggubalan kurikulum ii monguhup koburuon tangaanak miagal ko koburuon kolidasan om fizikal, emosi om rohani, kompetensi sosial, koburuon intelektual om kabaalan milumaag. Topik diti nga asaru adadi do pibarasan umum om nogi sukuon do pondidik om komolohingan montok monggubal kurikulum di lobi spesifik tumanud konuruan sondii.
Ponudukan prasikul id Malaysia nopo nga dikawalselia do Komontirian Ponudukan Malaysia (KPM) tumanud Akta Ponudukan 1996. Tangaanak i kiumul do apat gisom onom toun nopo nga milo sumuang id program prasikul nga au wajib sabaagi kopotoundaan gulu diolo pogulu sumuang id Ponudukan tosiriba ii nuru do onuon.
Ogumu o kawo longkod prasikul i tinoodo id Malaysia miagal ko Tabika KEMAS, Tabika Porpaduan, Kalas Prasikul KPM om longkod prasikul swasta. Toinsanan longkod prasikul i nokodopitor id siriba do KPM nopo nga momoguno kurikulum i nogubal do KPM ii nopo nga Kurikulum Standard Prasikul Kabansaan (KSPK).
Prasikul id Singapura nopo nga montok tangaanak id siriba umul turu toun. Kiwaa duo kawo longkod prasikul i haro. MOE Kindergarten nopo nga nokendali do Komontirian Ponudukan Singapura om oukab kumaa tangaanak kiumul apat gisom onom toun. Suai ko ii, kiwaa nogi longkod prasikul suai ii nowonsoi do pihak Swasta om toinsanan longkod diti nga dikawalselia do agensi id siriba Komontirian Ponudukan Singapura ii nopo nga Early Childhood Development Agency (ECDA). Longkod-longkod prasikul id siriba do ECDA diti nopo nga abaagi kumaa duo kawo; longkod mantamong do tangaanak om kindergarten.
Kiwaa nogi piipiro kawo kurikulum i gunoon do longkod-longkod prasikul id Singapura miagal ko IB Primary Year Programme, Reggio Emilia om Montessori. Kiwaa nogi longkod prasikul ii manahak do pinsingilaan maya mamaamain om praktikal.
Miyazaki nopo nga iso watas Jepun id Pulou Kysh. Watas Miyazaki haro soginumu 1,073,054 mogigigon ontok 1 Mahas 2019 om haro koiyonon sidtana' kiginayo 7,735 km2 (2,986 watu pasagi). Miyazaki miwolit miampai Prefektur ita id koibutan, Prefektur Kumamoto id Koibutan kotonobon, om Prefektur Kagoshima id kabaatan kotonobon.
Bawang yodogawa id Kakadayan Miyazaki
Miyazaki nopo nga ibu kota om kakadayan tagayo Prefektur Miyazaki, miampai kakadayan suai i apangkal kaampai no Miyakonoj, Nobeoka, om Hyga. Watas Miyazaki poingwiliu id kabaatan kosilahon Kysh id disan Rahat Pasifik, miampai garis disan rahat dau poinaru mantad Nobeoka minsomok wawayaan suangon kumaa id Bungo Channel kumaa Teluk Shibushi id Kushima.
Kelab/ababayan sipoot i pinatayad id siriba nopo nga poingimpou id Miyazaki.
Priyanka Chopra (arait do ; nosusu ontok 18 Madas 1982) nopo nga songulun mimingkono, susuminding om papalabust filem India, om mongigit do pamalahawan Miss World 2000. Isido nopo nga songulun mimingkono ii monorimo do ingadan di akawas id India, nokotorimo isido mogisuusuai anugerah kaampai no do iso Gaa' Filem Kabansaan om limo Gaa' Filmfare. Ontok di toun 2016, minanahak o Kolunduan India ii no Padma Shri montok dau om Time minomungaran dau sabaagi songulun mantad 100 tulun ii agayo rahung id pomogunan. Ontok toun 2017 om 2018, Forbes pinapasanari dau sabaagi 1 mantad ko 100 tondu ii agayo do kuasa id pogun. 
Sundung di pogulu nopo nga, manu ii Chopra do minsingilo kokomoi kejuruteraan aeronautik, nga minonorimo iyau do tawaran montok mimparagat aktif id suang industri perfileman India kalapas do kinalantayan dau id piboian kolundusan miampai nakaanu popokito do koposolimbahan dau id Bollywood koiso id suang pilem The Hero: Love Story of a Spy (2003). Minongigit isido do tondu i kono koiso id filem Andaaz (2003) om Mujhse Shaadi Karogi (2004) miampai nokotorimo pongunsikahan di alaab id filem thriller 2004 Aitraaz. Toun 2006, pinopointutun i Chopra do tinan sondiri sabaagi iso mantad toinsanan i kingaran id Bollywood miampai do peranan lakunan id suang filem Krrish om Don. Ginumuli isido do mimparagat ontok 2008 miampai mongigit kono songulun model i kikobolingkangahan id suang filem Fashion, ii pinapalayak disido nakalantoi id Gaa' Filem Kabansaan montok Palakun Tondu Tosonong, om wartawan glamor id suang Dostana. Chopra nogi nga nakaanu do pongiktirafan alaab miampai mamalakun mogisuusuai kono id filem miagal ko Kaminey (2009), 7 Khoon Maaf (2011), Barfi! (2012), Mary Kom (2014), dan Bajirao Mastani (2015). Mantad 2015 gisom 2018, isido nogi nga pinapalokon sabaagi do Alex Parrish id suang siri drama thriller ABC Quantico, nadadi do palakun Asia Selatan koiso ii minonoraju siri drama dingkai Amerika. Chopra nogi nga minongigit do kono id filem komedi Baywatch (2017) om Isn't It Romantic? (2019), om guminuli id pawagam Hindi maya do kono koiso id suang biopik The Sky Is Pink (2019).
Sabaagi songulun ii dermawan, misokodung i Chopra miampai do UNICEF mantad di toun 2006 om nosiliu sabaagi Duta Muhibah UNICEF Kabansaan montok tangaanak ontok toun 2010 om 2016. Popointutun isido kokomoi wonsoyon sosial do posorili, kolidasan om ponudukan, miampai no do tunud koonduan, om moboros montok do kopiagalan dusai (gender) om feminisme. Sabaagi artis rakaman, asaru isido papalabus do single. Iyau nogi nga songulun pengasas syarikat penerbitan Purple Pebble Pictures, ii popoterbit do filem Marathi Ventilator (2016) ii noiiktiraf. Sundung do privasi nga, koposion labus skrin di Chopra nopo nga subjek liputan montok media ii agayo. Nakasawo isido miampai songulun mimingkono ii Nick Jonas ontok Momuhau 2018. 
Prof. Madya Dr. Soo Wincci (Cina: ; pinyin: S Yngzh; nokosusu oontok 26 Gumas 1985) nopo songulun mononondig, mimingkono', ponorikohon abaabayan om model China Malaysia. Isido nopo nga nointutunan nogi sabaagi Miss Word Malaysia 2008 om koumbal nogi mongobi pogun Malaysia id piboian rani tolumis Miss World 2008. Oontok toun 2013, nopili isido sabaagi Hollywood Independence Critica sabaagi Top 100 ko'oonduan i bobos tolumis id posorili pogun.
Okon ko ii no, isido nogi ti nga kiwaro o kolulusan tilin mantad Universiti Reading (UK), minongigit nogi yau do MBA mantad Universiti Sunshine Coast om nogi songulun mokiikinobos doktor sidilo (philosophy) PhD id suang gana Pentadbiran Perniagaan id Universiti Terbuka Malaysia.
Montok mongintong id Simbakuro Komputer, sukuo' o Protokol komputer.
Protokol nopo nga etika diplomasi om totongob (hal-ehwal) damung. Suai ko' ilo', noilaan nogi o protokol diti do suusukuon di papatantu do laang popoindalan do iso-iso aktiviti. Ontok di pogulu po, panandatan do protokol nopo nga noguno loolobi po id gana diplomatik om polinta sabaagi pogumbalan do papatatap garis sukuon aso tulis. Ontok di hinotusan ko duo nohopod om iso, hogot do 'protokol' nopo diti nga sumuku loolobi po id gana do komputer om nogi protokol komunikasi. Id suang do kooturan antarabangsa om piromutan antarabangsa, protokol nopo nga pisagaan toi ko' ruhang pibatasan antarabangsa kumaa pibatasan antarabangsa toi ko' pisagaan antarabangsa di pogulu po. Okon ko' ilo' no, protokol diti nogi nga kaanu popoinsonong do pisagaan di pogulu po toi ko' kaanu momoruhang ruhang poruntukan (provisions). 
Puru kumaa pibatasan pogulu amu minog do monorimo protokol; Sumonu nopo nga potolinahason iti miampai do popoilo sabaagi do 'protokol pomilian', loolobi po do kogumuan nopo do tulun sandad pibatasan gulu diri nopo nga amu monokodung do protokol diri. Piipiro poomitanan: minonuridong o United Nations Framework Convention on Climate Change (UNFCCC) do rangka gama montok popoburu do had kopolobusan gas di wajib do poindalanon. Protokol Kyoto nopo nondo nga kiharo do had di nookunan.
Proton Saga (generasi koiso)
Proton Saga generasi koiso nopo nga korita koiso i pinaasil do papalabus korita Malaysia, Proton. Ii nopo nga poingimpou model Mitsubishi Lancer Fiore 1983 totus do piuhupan HICOM om Mitsubishi. Pinoimagon o Proton Saga ontok 9 Madas 1985 di Luguan Panalad kaapat, Dr. Mahathir Mohamad. Pinaasil ii miampai gaya sedan 4-totobon om hatchback 5 totobon.
Proton Saga generasi koiso nopo nga model Proton bobos alaid pinaasil, miampai timpu kopolobusan solinaid lobi 22 toun misusuhut gisom sinowolianan do Proton Saga (generasi koduo) id timpuunon toun 2008. Gisom nopo 2022, soginumu 1.9 riong unit Saga i nokoboli, id nombo 1.2 riong unit nopo nga Proton Saga generasi koiso, poposiliu dii tawaran Proton bobos nkalantoi gisom baino.
Nokoimbulai o konsep 'korita Malaysia' ontok toun 1979 maya di Mahathir Mohamad, Panalad Perdagangan om Perindustrian ontok dii.. Opogot i Mahathir mongunsub koburuon industri tawagat id Malaysia sabaagi soboogian mantad visi timpu tanaru montok mimpori sondii om mumang buru.
Tinuridong o industri automotif id Malaysia ontok kolimpupuson 1960-an. Kiwaa onom kilang pamasangan korita i winonsoi montok papasang korita momoguno kit nogonop (CKD) i naanu import mantad mogisuusuai syarikat korita mantad Eropah, Amerika, Jepun om Australia. Sundung do ingkaa, gama skala kobodian i au kabagal om kooturan tonsi tempatan, nokoingkawas gatang korita wagu id Malaysia poingompus toun 1970-an, miampai kogumuan, nga okon ko oinsanan, pinapasang o model CKD maya tempatan, minonolon kos di lobi ogumu mantad ko model CBU i naanu maya import.
Ii nopo mingruruhai no 1980-an, minanahak o kolunduan Malaysia do pomolingkuman do nuru kaampayatan potilombus montok mononduli kinorugian om mongunsub kosunion industri timpu dumontol. Nosiliu i Mahathir Mohamad do Luguan Panalad Malaysia ontok Madas 1981. Pinoimagon o Projek Korita Nasional ontok toun 1982, miampai tudu poposiau koundolihan laguwagu, popoingkawas om merasionalisasi tonsi tempatan, om popohompit lobi ogumu mongingindapu Tabai id suang industri automotif Malaysia i anatakan nopo dii nga kogumuan nopo nga mantad etnik Cina.
Haro apat provinsi do Ireland: Connacht, Leinster, Munster om Ulster. Hogot Irish montok pomboogian wilayah diti, cige, kirati do "boogian kolimo", popokito do nokoumbal do haro limo provinsi, om ontok hiza pointantu Meath nopo nga osorou (dianggap) sabaagi provinsi kolimo. Sundung do ingkaa, ontok tontok pintangaan, insaru kolobi mantad limo o provinsi. Ginumu provinsi om wolit dau nopo nga minsimban gisom toun 1610,soira pinatatap do kotoinaan Inggeris id siriba James I. Dinondo, fungsi nopo provinsi ngaawi do Ireland nga okon nodi ko' sabaagi entiti kotoinaan toi ko' komisiwal nga sabaagi entiti nawayaan om koubasanan.
Id suang Boros Irish moden, hogot provinsi nopo nga cige (pl. cig). Hogot Ireland moden nopo diti nga mantad hogot Iris Laid (Old Irish) ciced (pl. ciceda) i kirati "iso per limo" maya harfiah.Nokoimbulai o hogot diti id suang teks tilin hinotusan ko-8 miagal do Miadslechtaom id suang susuyan legenda mantad Ulster Cyclehinombo sumuku ii kumaa limo kolunduan id suang "Pentarchy". Minapatayad i MacNeill do limo boogian nokopogulu i noroitan,kohompit no kolunduan Ulster, Connacht, Munster, Tara (Koibutan Leinster) om Dinn Riogh (Kabaatan Leinster) hilo id Barrow. Susuyan boyoon di nokopogulu minamarait do Bawang Boyne sabaagi piolitan do Ulster om Leinster, popokito do aiso provinsi i mongobi do Meath toi ko' Brega ontok dii. Raja-raja Tara om Dinn Riogh kaka nga mantad sakag di miagal, i minomorinta koinsanai do Laigin. Ontok hinotusan ko-12, Lebor na Cert (Book of Rights), hogot diti kirati do provinsi, id kokitanan nopo nga natagakan rati kababakan (pecahan) miampai turu cigeadh i pinatayad. Miagal nogi dii kinaantakan minonit do pomolohou Annals of Ulster momoguno hogot rex in Chicid (raja boogian/provinsi) montok piipiro raja tagayo.
ciceda pogulu hinotusan pintangaan (kolunduan tagayo) id Ireland, kiikiro toun c.800
Nontodon nopo provinsi-provinsi Ireland nga osusui kumaa ciceda hinotusan pintangaan (maya literal nopo nga "iso per limo") toi ko' "kolunduan tagayo" do Ireland. Maya teori, haro limo kolunduan tagayo dii; nga, id realiti maamaso timpu nawayaan nopo nga insaru kolobi mantad dii. Ii nopo kotimpuunon hinotusan ko-9, sumusuhut nopo diti nga ii pinatayad: Airgalla, Connachta, Laigin, U Nill Koibutan (Ailech), U Nill Kabaatan (Mide), Mumu, om Ulaid. Pinayatad kawagu o turu kolunduan tagayo diti id suang Lebor na Cert ontok hinotusan ko-12.
Psikologi (: ) nopo nga simbakuro pomusarahan om kowoyo-woyoon. Psikologi nopo nga poinhanggum do ponoriukan fenomena kopuriman om au kopuriman, kaampai no do topurimanan om pomusarahan. Iti nopo nga disiplin akademik miampai liwang di agayo kopio. Mogihum o puruan psikologi do korotian kokomoi woyo tutok di koimbulai, om oinsanan fenomena di mionit do woyo dii, miamung miampai karalano diti sabaagi tinimungan mononoriuk neurosains di lobi alaab. Id suang simbakuro sosial, ii nopo nga kitudu do mamarati sosongulun om tinimungan miampai papatantu do prinsip umum om mongimuri do kes-kes pointantu.
Rapang-rapang psikologi
Psikologi eksperimentasi i popotosol do proses psikologi asas om simbakuro gunaan;
Psikologi kuantitatif i momoguno ponoriukan kuantitatif om okon ko' poninduan statistik montok monroiuk koinganan subjektif tulun;
Psikologi klinikal, iso karalano i gunoon montok monginsonong toi ko' mongusap do mental, emosi, topurimanan, om kowoyo-woyoon di amu atamong.
Psikologi kaunseling tumpuan apangkal nopo nga montok monguhup tulun monolibamban do kobolingkaangan di apagon;
Psikologi perindustrian om organisasi i momoguno prinsip psikologi kumaa diolo i poingkaraja id iso-iso kotinanan.
Psikologi personaliti monoriuk pisuayan do sosongulun id aspek do sosiabiliti, woyo kendiri, korosian, koonuan om suusuai po.
Hogot psikologi nopo nga mantad do gamut boros Yunani i kirati do ponoriukan psike, toi ko' ginawo ( psych nopo nga "pinuhobo, sunduan, ginawo", - -logi nopo nga "ponoriukan"). Hogot Latin psikologia noguno do puruan kotulunan Crotia om Latin di kumoinsan, Marko Maruli id suang buuk dau, Psichiologia de ratione animae humanae ontok kolimpupuson do hinotusan ko-15 toi ko' kotimpuunon hinotusan ko-16. Sukuon di osopung kopio noilaan kokomoi do hogot psikologi nopo nga id suang boros Inggiris mantad di Steven Blankaart ontok toun 1694 id suang The Physical Dictionary i sumuku kumaa "Anatomi, i mongusap do Tinan, om Psikologi, i mongusap do Ginawo."
Psikoponorindakan nopo nga iso kawo simbakuro it nintutun di Sigmund Freud om tutumanud dau, sabaagi ponoriukan paranan om kouulao psikologi tongoulun. Freud nosusu id Moravia id tadauwulan 6 Mikat 1856 om nokoidu pogu id London id tadauwulan 23 Manom 1939. Timpuunon nopo, hogot Psikoponorindakan nopo nga gunoon montok monuku di Freud, gisom "psikoanalisis" sandad om "psikoanalisis" Freud kiwaa pionitan di miagal. Nga soira tutumanud dau nakaanu tinumongkiad, au no di yolo momoguno do hogot diti montok popolombus do ponudukan diolo. Pomitnanan nopo nga miagal ii Carl Gustav Jung om ii Alfred Adler, it pinointutun do "psikologi analitik" om "psikologi individu" montok monuku suang toilaan kondii diolo.
Pteropus (suborder Yinpterochiroptera) nopo nga Genus montok kelawar mega i noilaan nogi sabaagi iso pungit di bobos agayo id pomogunan. Oinsaru iti komoyon do keluang toi ko' keluang buah. Suai ko' ilo', noilaan nogi iti sabaagi gair om mangkawot. Poingion iti id Asia Selatan, Asia Silaubaat, Australia, Afrika Kosilahon, om piipiro kepulauan Oseania id Lautan Hindi om Lautan_Teduh. Kiharo do 60 spesies id suang do genus diti.
Pudel nopo nga baka tasu olias. Baka nopo diti nga pinabaagi kumaa apat keragaman tumanud saiz, ii no pudel agayo toi ko' pudel piawai, pudel osuhatan toi ko' pudel okoro, pudel kerdil toi ko' pudel katik, om pudel mainan, sundung au okunan o pudel osuhatan id kogumuan kinoyonon. Kiwaa ii do lapis hulu keriting tebal sondii i haro ogumu wotik om corak miampai wotik-wotik padu i nookunan do pejabat pendaftaran baka. Pudel nopo nga oporokis om adarakas om milo minsingilo mantad tulun. Koubasanan nopo nga apasi o Pudel gisom 1018 toun, miampai keragaman nopo di lobi okoro nga alaid-laid poimpasi mantad ko' ii angagayo.
Pulou Pinang nopo nga pogun id Malaysia om somboogian mantad do Pogun Kedah pogulu naanu do Sarikat Hindia Kosilahon Inggeris (SHTI) om nosiliu sabaagi do tanah jajahan Mahkota British. Pogun nopo diti nga abaagi kumaa duo boogian do Selat Melaka ii nopo nga seberang pulou om Seberang Perai miampai do sunsuyon om feri id rahat Prai, Glugor om Bagan Suang.
Naanu o ngaran Pulou Pinang mantad do guas pinang (areca catechu) ii osuku maya au rasmi sabaagi "Mutiara Kosilahon" om "Pulou Mutiara". 
Iso pulou nopo nga bidang tana ii osorilian do waig ii lobi okoro mantad do benua om agayo mantad do karang. Piipiro pulou ii mogisosomok nopo nga olohou do iso kopulauan. 
Pulou Balambangan (Boros Tabai: Pulou Balambangan) nopo nga iso pulou id watas do Kudat, Sabah, Malaysia. Poinladsong iti id tompok koibutan do Borneo miampai lobi kuang 3 kilometer kumaa kotonobon do Pulou Banggi. Baino, pulou diti nopo nga nosiliu soboogian do Taman Rahat Tun Mustapha.
Alexander Dalrymple, songulun pagawai Syarikat Hindia Kosilahon (EIC) nopo nga minomonsoi do pibatasan miampai di Sultan Bantilan Muizzud-Din maamaso 12 Gumas 1762, hinonggo pinatahak di Kesultanan Sulu o pulou Balambangan kumaa syarikat dii, om sinoolian di Dalrymple o pulou diti maamaso 22 Milatok 1763. Kinapamansayan do iso kilang id Balambangan diti nopo nga nakaanu kasagaan miampai rasmi mantad do jawatankuasa lembaga pengarah antakan di toun 1768 om sinuhu i Dalrymple do mongigit tonggungan do ponguludan kinoyonon wagu.
Sundung pia miagal dii, miniodu i Dalrymple miampai tongopengarah suai, om panansagakn disio kokomoi pongurusan mutlak id Balambangan pinapasabap do nidu isido di Gomot 1771. Sinolianan i Dalrymple di John Herbert, songulun momuruan do Britannia tu' kaanu minogoit do susumangod, kakamot om kokoriu mantad India maamaso di toun 1772, om nokorikot id Balambangan maamaso di Momuhau 1773. Papataran o tionon diti do candu, amunisi om kain miampai tulun Tausug om nogi Maguindanaon. Woyo ponguludan di Herbert di au osonong id Balambangan om piromutan di araat miampai Tausug pinapasabap do rinumbak do lanun Moro o kinoyonon dii maamaso 26 Madas 1775 om noumolig i Herbert om minogidu kuminaa id Brunei.]].
Maamaso sampapas koduo hinotusan ko-18, minogumbal o Belanda mantad Batavia do minogion-gion id kotogisan kotonobon do pulou dii, nga minogidu maamaso di toun 1797.
Maamaso di toun 1803, sabaagi monuli kumaa kapatahakan kawagu Maluku kumaa Belanda miagal do nunu id suang do Pibatasan Amiens 1802, Lord Wellesley, Gabenor Jeneral India, pinopootus do ionon kawagu id Balambangan, om minonuhu di R. J. Farquhar, Residen British id Amboina, montok mongulud do ekspedisi kumaa pulou dii. Winonsoi kawagu di Farquhar o tionon id Balambangan maamaso koompokon do Manom 1803, sundung pia nakasaalom no kapalAnstruther Anstruther om Thornhill id kotogisan do Pulou Banggi maamaso kapamanahan diolo mantad Melaka kumaa Balambangan di 23 Manom, om General Baird nopo nga norumbak maya kinasaraban do tuundorongon kapal rahat id kinoyonon di maamaso di 29 Gumas.
Minamanau id Farquhar mantad Balambangan kinumaa id Pulou Pinang antakan di 7 Momuhau, om nalantik o songulun pesuruhjaya montok mongulud om mogintong do tionon diti. Balambangan nopo nga id siriba do gana kuasa Pulou Pinang, om sabaagi do leftenan gabenor Pulou Pinang, minamalan i Farquhar montok popogirot po kinoyonon id Balambangan, nga kinooputon kawagu do pisangadan miampai Perancis nopo nga pinapasabap do pengarah padaha (kuut) EIC memveto do palan dii; niduanan o pulou diti maamaso di toun 1805.
Maamaso di Momuhau 1805, limo anggota kru kapal sekunar Betsey nopo nga nakaanu minogidu mantad Pulou Balambangan momoguno do bot tokoro sundung pia sinagod do hopod om iso tulun sandad; sundung pia miagal dii, songulun kelasi nopo nga minidu pogun id sakai do bot gama do notogu.
Katayadan do pulou id Malaysia
Pulou Izu (Boros Gipun: , pinimato: izu-shot) nopo nga tinimungan pulou nulu kitapui i poingompus id kabaatan kumaa kosilahon mantad do Semenanjung Izu id Honsh, Jepun. Maya togori, mombontuk yolo do duo kakadayan tagayo om onom kokompungan; toinsanan boogian dii nopo nga id suang do Prefektur Tokyo. I bobos tagayo nopo nga Izu shima, koubasan nopo nga lohowon sabaagi shima.
Sundung pia koubasan no lohowon sabaagi "Seven Islands of Izu" ( id suang do boros Jepun), i otootopot nopo nga ogumu po pulou om pulo di tongokoro. Siam mantad dii nopo nga ionon no timpu baino.
Kinoyonon Pulou Izu id Jepun.
Shikinejima mantad Kzushima. bobos tosodu: shima; gibang: Toshima; wanan: Niijima; bobos tokoro: Jinai-t.
Pulou Izu nopo nga rumalad kumaa Kabaatan Kosilahon mantad Semenanjung Izu id Honshu om kohompit no kinoyonon soginayo lobi kuang 301.56km2 (116.43sqmi). Kiwaa siam pulou kimogiigion miampai mogiigion soginumu 24,645 tulun (as of 2009) nakaralad kumaa 296.56km2 (114.50sqmi). I bobos tagayo nopo nga Izu Oshima (8,346 mogiigion, 91.06km2 (35.16sqmi)), Toshima nopo nga bobos tokoro (292 mogiigion,4.12km2 (1.59sqmi).)This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message) Mantad pulou di ionon, turu nopo nga sukuon miampai tradisional sabaagi do "Izu Seven": Oshima, Toshima, Niijima, Kozujima, Miyakejima, Hachijojima, om Mikurajima, kohompit nogi o Shikinejima om Aogashima monoroinsan.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Monikid pulou nopo nga haro kowoowoyoon poinsuai-suai: Oshima nopo nga otutunan miampai nulu kitapui aktif (Nulu Mihara om Camelia), Hachijo-kojima nopo nga montok bagas koloni panjara, Mikurajima montok mogintong do sada lumba-lumba, Niijima montok ogumu kotogisan, Kozujima montok kotogisan di kitogis opurak, Hachijojima montok koubasanan poinsuai-suai i tinamangan miampai osonong, om Miyakejima montok kinoloputon nulu kitapui di 2001.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Maamaso timpu Edo, Nii-jima, Miyake-jima, om Hachij-jima nopo nga siniliu sabaagi kinoyonon pataaman tulun tangaraat.
Kopulouan subtropika Ogasawara, soboogian nogi mantad Tokyo maya togori, nopo nga poinladsong id ponong kabaatan. Mombontuk yolo do kopulouan miampai lobi ko' tolu nohopod (30) pulou miampai sinodu lobi kuang 1,000km (621mi) i poinladsong id kabaatanTokyo.
Pulou Izu nopo nga abaagi kumaa duo kakadayan tagayo (Oshima om Hachijojima) om onom kokompungan (pulou kimogiigion di noolu.) Tolu subprefektur i nobontuk id sawat do majlis kakadayan sabaagi upis rapang karajaan metropolitan.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Toinsanan pulou dii (lobi ko' sondozen koinsanai) poinladsong id suang do Taman Pogun Fuji-Hakone-Izu.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message) Apat pulou bobos ponong kabaatan nopo nga au todbiron id nonggo-nonggo kakadayan toi ko' kokompungan id Subprefektur Hachij, nga iso kinoyonon di aiso kotinanan. Baino, aiso no mogiigion id Torishima nga kakal sabaagi kinoyonon do pongumoligan tombolog di toponsol.
Pulou poinpisuk id pialatan do Aogashima om Kopulawan Ogasawara, otutunan sabaagi Batu Bayonaise (Beyonzu Retsugan), Pulou Smith (Sumisu-t), Torishima, om Lot's Wife (Sfu-iwa) nopo nga okon ko' sanganu do nonggo-nonggo majlis kakadayan, tu koduo-duo Kakadayan Tagayo Hachij om Desa Aogashima nopo nga mikianu do tunud togori. Tamangan yolo miampai potilombus manyad do Subprefektur Hachij.
Sundung pia naratu o populasi id Pulou Izu, kadarkoingkurian nopo nga lobi osiriba kopiadang do pulou poimpisuk suai id Jepun. This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Tutubpoon Kapal Tulud Oshima .
Industri tapangkal nopo nga ponginsadaan, pomutanaman om kotombuluyan.Kinoyonon-kinoyonon di ogingo id pulou diti nopo nga ososok miampai tutumombului soira orikot o timpu talasu. Ababayan kotombuluyan di otutunan kopio nopo nga miagal do mangkaau, sumaalom skuba, mingkurus, magapon, mogintong do tombolog om tumakad do nulu.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Sasakayon id pialatan do monikid pulou nopo nga momoguno do bot susumakai kargo, jetfoil om kapal tulud, i sokodungon do tuundorongon kapal rahat monikid pulou om limo tutubpoon kapal tulud (pulou tokoro nopo nga momoguno do helikopter).This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Kiwaa 5 tutubpoon kapal tulud, 15 tuundorongon kapal rahat, om 19 kinoyonon pagapanan. Kapal mantad Tokyo nopo nga solinaid 30 minit, om bot nopo nga solinaid 7-10 bobog om jetfoil nopo nga lobi kuang 2 bobog. Padsakayan kumaa id pulou-pulou dii nopo nga oponsol montok kualiti koposion, gama doo, lobi kuang 215km (134mi) nopo do ralan nga naasap montok koumatan mogikaakawo padsakayan.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Aiso o lotirik id pulou diti pogulu po o 1953, nga maamaso di 1962, 98% do kinoyonon diti nopo nga nokorotimo do lotirik.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Pulou-pulou diti nopo nga poinladsong id boogian koibutan do Arka IzuBoninMariana i numaru kumaa Semenanjung Izu om Nulu Fuji id tana tagayo Honsh i kotilombuson do koibutan arka nulu kitapui Izu, Arka Izu nopo nga opupusan do hiri, id boogian do pogitongkiadan tolu tektonik.
Koloputon nulu kitapui nogi nga insaru id kinoyonon diti. 31 tulun nopo nga napatai soira kapal ponoriukan Kaiy Maru no 5 norumbak maamaso nokoloput o Myjin-sh di toun 1953. Aktiviti nulu kitapui nopo nga kohompit no kopoiduan do gas koligogon, mononsog do kopoundolihan Miyake-jima di toun 2000. Pinasaga o mogiigion do ginumuli miampai kakal id pulou diti maamaso di Mansak 2005 nga nuru mogoit do topeng gas sokiro haro kawagu kopoiduan gas mantad nulu kitapui id timpu abantalan. This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Montok mantamong do mogikaakawo koligaganan posorili i momorutum do kinoyonon diti, kohompit no tsunami, tongus, luyud om nulu kitapui, pinopoingkakat o kolunduan metropolitan Tokyodo piipiro laang moningolig om kotinoligan, kohompit no pata koligagan om tonudon mundaliu, rodiu, papan tanda, om sistom padsakayan montok koligagan.This article may be confusing or unclear to readers. Please help clarify the article. There might be a discussion about this on the talk page. (October 2022) (Learn how and when to remove this message)
Pogioputan pulou nulu kitapui, Kopulawan Isu nopo nga pulou rahat i nobontuk miampai relatif wagu diti (maimapi piipiro riong toun) miampai aiso piromutan pogulu kumaa tana tagayo Jepun. Misuai miampai pulou-pulou Pasifik di poinpisuk miagal do Hawaii om Galpagos, Kopulawan Izu nopo nga poinladsong id somok do tana tagayo insaru rikoton do mogikaakawo spesies maya do karaladan id labus pogun mantad tana tagayo toi ko' pulou-pulou sampaping. Iti no i kagayat montok papaharo do ponoriukan proses sidsorili om nogi evolusi.
Campanula (Bellflower) nopo nga monjajah toinsanan nusantara id suang do iso kinaantakan. Miagal nogi do siput Euhadra, endemik Jepun, i mogiigion id pulou dii id suang do iso kinaantakan om toinsanan individu id pulou di nion nopo nga haro haplotaip di miagal. Tikus Apodemus nogi nga monjajah do pulou-pulou mantad tana tagayo id suang do duo kinaantakan.
680 - Tinuridong o Wilayah Izu id suang do bontuk di piniada mantad Wilayah Suruga. Antakan dii, pulou Izu nopo nga sanganu di Kamo-gun.
Hinotusan ko-12 om lobi osopung kanto  gunoon sabaagi payanan do tangaaraat id Jepun.
1643 - Ponjolajah Maarten Gerritsz Vries momolohou sabaagi Kopulawan De Vries. 
14 Milau 1871 (25 Momuhau 1871) ---Gama do integrasi wilayah kumoiso, id siriba yolo do gana kuasa Wilayah Ashigara.
1876 (Meiji 9), 18 Ngiop - Gama do integrasi wilayah kumoduo, id siriba yolo do gana kuasa Wilayah Shizuoka.
1878 (Meiji 11), 11 Milatok - id siriba yolo do gana kuasa Prefektur Tokyo.
Katayadan kopulawan id Jepun
Pulou Mantanani nopo nga sontinimungan tolu pulou id labus do kotogisan kotonobon do rahat pogun Sabah, Malaysia, mitoguang do kakadayan Kota Belud id boogian do koibutan Borneo. Pulou bobos tagayo nopo nga Mantanai Besar; duo kawagu nopo nga Mantanani Kecil om Lungisan. Iti nopo nga kinoyonon di otutunan kopio montok rekreasi montolop om otutunan miampai dugong dau.
Ngaran do pulou diti nopo nga piomungan do boros Ubian, "manta" (kumut toi ko' kobog) om "Nani" (ngaran songulun di agaras om manangod do ponokisangod di kikumut).
Mogintong do tombolog
Montok tulun di orohian do mogintong tombolog, Kopulawan Mantanani nopo nga kinoyonon di kosudong kopio montok mogintong do tombolog di momirumun id pulou dii, gama do okuri relatif mangangakan diolo id tindal, om ingkuri toi ko' aiso id tana tagayo. Kiwaa piipiro wayaan maya do longkod Mantanani Besar suai ko' kotogisan di poingukab i poingompus do kotogisan, hinonggo milo mogintong do tombolog. Mantanani Besar nogi nga kinoyonon id Malaysia montok mogintong do puok scops Mantanai. Popoion o pulou-pulou diti do apat kawo merpati kohompit no merpati empayar pied, merpati empayar obuhod, merpati otomou kiliou tarahang om merpati metalik. Tombolog merpati Nicobar om tombolog merpati tua-ua kiliou oitom nogi nga rumikot id pulou diti monoroinsan mantad do tana tagayo. Mantanani Besar nogi nga walai kumaa do megapode Filipina, i sumuni miampai oruak id talun kotogisan. Tolu kawo tombolog matahari nogi nga nokorikud do haro id pulou diti; tombolog matahari kiliou sokulat, tombolog matahari kiliou taragang om tombolog matahari kiwotik zaitun. Tombolog kakak tua obulou nopo nga nopunso no maya songkinoyonon. Pulou Lungisan nopo nga haro koloni agop kirumun do tombolog walit Jerman om nogi rumun toponsol montok tolu kawo tombolog frigat. Tombolog rahat suai i milo nogi intangan id posorili do pulou-pulou nopo nga miagal do rumun sokulat om kiliou toitom.
Padasakayan
Milo rikoton o pulou diti maya sanjaam do pamanahon bot tosiau mantad jeti Kuala Abai, Kota Belud, 80 km id koibutan kosilahon do Kota Kinabalu, ibu damung do Sabah. Au milo rikoton do tutumombului o pulou-pulou diti do monoroinsan gama do kowoowoyoon di montongus. Mantanani Besar nopo nga haro piipiro kinoyonon do kotombuluyan di tongokoro, i popotounda do ababayan montolop skuba, om Mantanani Kechil nopo nga haro sulap tokoro montok montolop.
Pulou Okushiri (, Okushiri-t) nopo nga iso pulou id Hokkaid, Jepun. Kinoyonon nopo diti nga soginayo 142.97 kilometer persegi (55.20sqmi). Kakadayan tagayo Okushiri om Taman Sandad Posorili Prefektur Hiyama nopo nga kahangkum do pointongkop pulou diti. Ogumu o padang sakot, talun puun beech om kotogisan kowotuan. Kiwaa duo sikul tosiriba, iso sikul pintangaan tosiriba om iso sikul pintangaan takawas. Okushiri nopo nga aiso po kolej toi ko' universiti id timpu dinondo.
Ngaran do Okushiri nopo nga naanu mantad ngaran Ainu I-kus-un-sir . Boros fonetik ikus(un) nopo nga kirati do tisan suai om sir nopo nga kirati do pulou. Sundung po tua' miagal dii, rati Jepun montok duo kanji i gunoon id ngaran dii nopo nga kirati do "suang" om "pakou".
Pulou Okushiri nopo nga poinladsong lobi kuang 20 kilometer (12 watu) id kotonobon tanah tagayo Hokkaido. Poimbontuk iti do alandui miampai garis kotogisan soninaru 84 kilometer (52.2 watu). Pulou diti nopo nga 27 kilometer (16.8 watu) mantad koibutan kumaa kabaatan, om 11 kilometer (6.8 watu) mantad kosilahon kumaa kotonobon. Nulu Kamui nopo nga timpak bobos takawas do pulou di, kodimpot do 584 meter (1,916 kaki).
Duo kakadayan tagayo i apangkal, Aonae id tompok ponong kabaatan om Okushiri id boogian taatanga-kotonobon, miampai majoriti mogiigion om koumatan do pulou dii. Komuniti tokoro om suang walai soosongulun nopo nga okito id somok do kotogisan, i popioput miampai ralat sumorili do pulou dii.
Okushiri nopo nga nakawaya no piipiro koligaganan winoun, kohompit no ginumogor pogun Rahat Jepun 1983 di 26 Mikat 1983 i minamatai do duo tulun om ginumogor pogun miampai tsunami Hokkaid 1993 i lobi mamatai antakan di 12 Madas 1993. Ginumogor pogun di toun 1993 nopo nga kimagnitud 7.7 id suang do skala magnitud saat om intensiti di noroso nopo nga maksimum VIII (Koligogon kopio) id suang do skala intensiti Mercalli. Iti nopo nga pinopoimbulai do tsunami tagayo i pinapasabap do kapatayon id Hokkaid om id kabaatan kotonobon Rusia, miampai soginumu 230 kapatayon di nokosuat. Pulou Okushiri nopo nga pulou di bobos noligogon, miampai 198 kapatayon gama do ginumogor pogun, tsunami om napayang di tagayo. Tsunami nopo nga minomolondod do soboogian tagayo Okushiri, hari pia haro o pongumolig tsunami. Nokoingkuri o pulou diti soginumu 580 sentimeter (2.031.5 in). Kalapas tsunami, miningkuri o ginumu mogiigion, om nokotilombus o ahal diti.
Tutubpoon Kapal Tulud Okushiri nopo nga popotounda do ponuludan monikid tadau montok pulou diti kumaa om mantad do Tutubpoon Kapal Tulud Hakodate. Porkhidmatan feri kumaa om mantad Esashi (2 bobog 20 minit) om Setana (1 bobog 40 minit) nogi nga pinotounda di Heartland Ferry, om nuludan timpu nopo nga sumimban tumanud musim.
Porkhidmatan baas nopo nga mamanau poingompus toun.
Aktiviti kotombuluyan
Otutunan kopio o Pulou Okushiri maya do Watu Nabetsuru, i kirati do "watu mongigit poriuk", iso gerbang watu tokoro i poinladsong id labus do Kakadayan Tagayo Okushiri. Kiwaa iso tudan-udan waig talasu id Pulou Okushiri, om mongukab liwang montok magapon om mangkaau. Okushiri Moonlight Marathon nopo nga pinotimpuun di toun 2013, om iso pamagayat tutumombului bobos tagayo id Pulou Okushiri, mamagayat rahi do mananangkus mantad Jepun om piipiro pogun labus. Piboian manangkus nopo nga tumimpuun do bobog 3 sosodopon om koubasan no olimpupusan maamaso tumuong no pomogunan. Mogiigion id kokompungan nopo nga rumikot montok manahak sokodung kumaa mananangkus. Id garis kolimpupuson, olimpupusan o piboian miampai do ababayan mangaangakan taakanon rahat om ababayan kapatahakan gaa.
Pulou SebatikNative name: Pulou SebatikKopokitanan mantad tawan do wayaan sumuang kumaa Cowie Bay. Id ponolikudon do Pulou Sebatik. Id pogulu, misampaping do rahat Kakadayan Tawau. Naanu mantad kapal tulud, i kumaa do kotonobon.Pata i popokito do Pulou Sebatik om pialatan do IndonesiaMalaysia i momutul dau. Pulou Nunukan nopo nga poinladsong id sudut kabaatan kotonobon do pata.GeographyLocationRahat CelebesCoordinates41002N 1174702E / 4.16722N 117.78389E / 4.16722; 117.78389ArchipelagoMalay ArchipelagoArea452.2km2 (174.6sqmi)AdministrationMalaysiaNegeriSabahBoogianBoogian TawauIndonesiaProvinsiKoibutan KalimantanRegensiRegensi NunukanDemographicsPopulation25,000 (Malaysian side)47,571 (Indonesian side)
Setem Indonesia 2008 i popokito do Pulou Sebatik
Pulou Sebatik nopo nga pulou i poinladsong id labus do kotogisan kosilahon Borneo, opiduo do Indonesia om Malaysia. Pulou diti nopo nga iso mantad 92 pulou poinlisok i nakatayad miampai rasmi id Indonesia.
Ginayo do Sebatik nopo nga lobi kuang 452.2 square kilometres (174.6sqmi). Sinodu tokuri id pialatan do Pulou Sebatik om Borneo nopo nga lobi kuang 1 kilometre (0.62mi).
Pulou Sebatik nopo nga poinladsong id piolitan do Teluk Cowie (otutunan nogi sabaagi do Teluk Tawau) id koibutan om Teluk Sibuku id ponong kabaatan. Kakadayan tokoro Tawau, Sabah, nopo nga poinladsong id koibutan. Nopiduo o pulou diti lobi kuang 4 10' koibutan miampai piolitan do IndonesiaMalaysia  boogian koibutan nopo nga sanganu do Sabah, Malaysia (Sebatik Malaysia) om ponong kabaatan nopo nga sanganu do Kalimantan Utara (pogulu nopo nga Kalimantan Kosilahon), Indonesia (Sebatik Indonesia).
Sebatik Malaysia nopo nga kipopulasi lobi kuang 25,000; hinonggo soginumu 47,571 tulun id Sebatik Indonesia maamaso Bancian 2020.
Pialatan sompomogunon i tinanda' id pialatan do Malaysia om Indonesia nopo nga id tisan ponong kosilahon Pulou Sebatik, gisom kosongonuan do Batu Unarang om kinoyonon maritim i poinladsong id ponong kosilahon do Sebatik nopo nga au otolinahas. Iti no iso sabap nokuro kinoyonon waig id wilayah do Ambalat om deposit miak mata id kosilahon do Pulou Sebatik nopo nga nokosiliu do longkod pioduhan maritim i aktif montok do Indonesia om Malaysia mantad po di Gomot 2005. Kohouron do piolitan id tisan kosilahon nogi nga papasabap do pioduhan kokomoi duo pulou miinsomok, Sipadan om Ligitan. Koduo-duo pulou diti nopo nga poinladsong id kabaatan 4 10' U nga todbiron do Malaysia. Pioduhan do wilayah diti nopo nga notingkod soira tinahak do Padaha (kuut) Keadilan Antarabangsa o koduo-duo pulou diti kumaa Malaysia di toun 2002.
Sundung pia haro o mantatamong pialatan id pulou diti, aiso upis imigresen, aiso walai kastam, aiso tansar dawai kisulu om aiso limput di manalob do pialatan. Rinumpu konkrit di nolitan id monikid kilometer mantad kosilahon kumaa kotonobon no ponokobukti do pialatan dii.
Pulou Sebatik nopo nga iso kinoyonon hinonggo pisangadan tagayo nokoindalan montod susumangod Indonesia om susumangod Malaysia maamaso Konfrontasi IndonesiaMalaysia 1963.
Syarikat North Borneo Timbers nopo nga popoindalan do konsesi mongingkayu id pulou diti gisom toun 1980-an om kogumuan do kukumaraja ekspatriat dau nopo nga poingion id suang do komuniti di poinggonop id Wallace Bay. Sebatik Malaysia nopo nga poinladsong id suang do boogian togori Tawau. Montok tudu do pomilian raya, poinladsong o Sebtaik id suang do kinoyonon parlimen Kalabakan om watas DUN Sebatik.
Sitangkai Indonesia (i bobos tosomok) nopo nga lobi kuang 175 kilometres (109mi) kumaa Sitangkai, Tawi-Tawi, Filipina, titik koduo bobos tosomok mantad koduo-duo pogun kalapas pulou Miangas id Sulawesi Koibutan.
Pamagayat do tutumombului
Id kampung Sungai Haji Kuning, kiwaa iso walai i otutunan sabaagi "Two Country House Tour" i abaagi do pialatan Malaysia-Indonesia. Id suang do poingompus pialatan diti, id suang do Pancang nogi nga haro iso kulam pangkaahan don ginumuan i otutunan sabaagi do "Kolam Renang Sebatik Utara" i popiduo do pialatan sompomogunan.
Puma SE, miampai rasmi pinungaranan sabaagi PUMA, nopo nga' syarikat multinasional utama mantad Jerman ii papaasil do Kasut atlet, kasut om rasuk sipoot suai. Nokotimpuun o syarikat diti di toun 1924 sabaagi Gebrder Dassler Schuhfabrik i pinotimpuun di Adolf om Rudolf Dassler. Pioputan piompinayan diolo nopo nga' nokoluau gisom minisokodung yolo do minisuai antakan di toun 1948 om minombontuk do duo identiti di misuai, i otutunan sabaagi Adidas om Puma. Koduo-duo syarikat diti nopo nga' kipangkalan id Herzogenaurach, Jerman.
Christoph Dassler nopo nga' kumaraja id Kilang kasut, om sawo disio nopo, Pauline, nopo nga' popoindalan do pomupuan rasuk di tokoro id bandar Franconian id Herzogenaurach 20km (12.4mi) mantad bandar Nuremberg. Kalapas nakaayi sikul, tanak diolo, Rudolf Dassler, sinumungku do tapa disio id kilang kasut dii. Soira nokoguli isio mantad Sangod Pomogunan I, kinumalaja i Rudolf sabaagi do popojual id kilang Porselin, om nakakaraja nogi id pamadagangan kulit kalapas di id Nuremberg.
Antakan di Madas 1924, i Rudolf om tadi disio, Adolf, roitan sabaagi "Adi", nokobontol do kilang kasut. Pinungaranan diolo bisnes wagu diolo di sabaagi "Gebrder Dassler Schuhfabrik" (Dassler Brothers Shoe Factory) hinonggo iri nopo nga' bisnes kilang kumoiso kopio momonsoi do kasut sipoot. Tinumimpuun yolo do goos diolo id dobi tama diolo. Antakan dii, bekalan lotirik id kinoyonon diolo nopo nga' amu kopio oilaan, id piipiro timpu, nuru yolo momoguno do kuasa pedal mantad kadai bosikol montok popoindalan kakamot diolo. Antakan di toun 1927, minisuai yolo do kinoyonon.
Pinapapanau yolo korita mantad Bavaria kumaa Sukan Olimpik Musim Panas 1963 id Berlin miampai kantung di noponu do spike om minonginsasamod do mananangkus United States, Jesse Owens do momoguno kasut dii, biasiswa kumoiso montok African American. Nakalantoi i Owens do apat medal amas. Nointutunan kopio o bisnes diolo kalapas dii; nokopojual i Dasslers do 200,000 pasang kasut monikid toun pogulu do Sangod Pomogunan II.
Goduuduo diolo sinumuang do Nazi Party, nga' i Rudolf no popokito rahi di takawas kumaa Nazi, om minagapalai do sumuang, om notorimo sumuang do Gestapo; i momonsoi kasut but montok Wehrmacht. Kinoinggoyoon do kababakan piisaan diolo nokorikot no poin kababakon antakan di penyerangan bom bersekutu 1943. SInumalakoi i Adi om sawo disio id walai bom hinonggo hilo no i Rudolf om paganakan dau do mion. "Hiti no kaagu lo tulun di amu osonong," ka di Adi, momokomoi do kapal tulud panangod Bersekutu, nga' i Rudolf, gama do roso amu otinolig, minongondos do boros di Adi nopo nga' popokomoi kumaa dau om paganakan disio. Soira nongoi kaagu i Rudolf do Tentera Amerika om natandasan do ahli Waffen SS, otumbayaan kopio isio do tadi disio no i pinapatahak dau.
Pinitongkiadan om kinapamansayan do Puma
Sapasang kasut do Puma Kalapas do pinopingkawas do pogigintong do poingkuro popoindalan do bisnes, miompinai dii minitongkiad bisnes dii antakan di toun 1948. Minundaliu i Rudolf id Bawang Aurach montok monimpuun do kompeni disio sondii. Tinumimpuun i Adolf do syarikat diso momoguno do ngaran pongundodoitan disio-Adi- om tolu pimato gulu id ngaran tohuri dau -Das- mombontuk do Adidas. Minomonsoi i Rudolf do pomogiratan di lohowon disio sabaagi Puma om Adidas sumuang do pisaapan di ototos kopio kalapas do nokopitongkiad. Bandar Herzogenaurach nopo nga' nokopogilaalapak gama do isu dii, papasabap do noonuan do pongundodoitan sabaagi "bandar di mongilong do liou" - mintong o tongoulun do nunu kasut di gunoon do tongoulun.
Maamaso pialaan mimbuul di kumoiso kalapas do Pisangadan Pomogunan II di toun 1948, piipiro ahli do West Germany national football team momoguno but Puma, kohompit no pinoposuang do gol kumoiso mantad West Germany montok pomoinan buul kapalas do pisangadan. 
Minomonsoi i Rudolf do but montok buul sipak miampai stud ii kikancing skru, lohowon sabaagi do "Super Atom" miampai kolaborasi do tulun miagal do momoluda kabansaan West Germany, Sepp Herberger.
Kotindapaan id Olimpik
Minanahak toluod o Puma montok di nakaanu pingat amas, Tommie Smith (taatanga) om i nakaanu pingat gangsa, John Carlos (kanan) popokito do Raised fist maamaso 1968 Summer Olympics
Antakan di 1952 Summer Olympics, mananangkus 1500 metres, Josy Barthel mantad Luxembourg nakalantoi do amas kumoiso Olimpik Puma id Helsinki, Finland.
Maamaso do 1960 Summer Olympics, minambayar o puma do mananangkus Jerman Armin Hary montok mamakai Puma maamaso piboian final manangkus 100 meter. Pogulu dii, i Hary nopo nga' momoguno do produk Adidas om minokianu do pampasan mantad di Adolf. Hali pia miagal dii, nadaan do Adidas i pokionuan. Hali pia nakalantoi do pingat amas id Puma, minomili i Hary do mamakai Adidas maamaso monorimo pingat, pinapagagang do miompinai Dassler dii. Okito mantad o hiri, i Hary nopo nga' kitudu do maganu faedah kousinan mantad koduo-duo jenama, nga' tinumogod i Adolf gisom do taang manalob do pialaan Olimpik.
Maamaso do 1968 Olympics Black Power Salute, minanahak toluod o Puma do atlet Afrika-Amerika, Tommie Smith om i John Carlos, soira nakalantoi do pingat amas om gangsa id pialaan 200 meter, masing-masing, minogoit do kasut Puma Suede id podium om tinumuku om minangakat do tutumbuk diolo di kisarung do sarung oitom sabaagi panakatanda ko'oduhan pakadaada maamaso pinouni o sinding kabansaan, sabaagi wakil do tunud tongoulun om mingkakat sabaagi wakil do tulun Amerika kikulit toitom.
World Cup om Piupakatan Pel
Piipiro tulan pogulu do 1979 FIFA World Cup, Armin Dassler (tanak di Rudolf) mantad Puma om pinsan disio Horst Dassler (tanak di Adi) mantad Adidas minomonsoi do pibatasan i roitan sabaagi do "Piupakatan Pel". Pibatasan diti nopo nga' popoilo Pel diti nopo nga' id soliwan batas koduo-duo Adidas om Puma, tu' kikopurimanan do haro piahawan mantad koduo-duo jenama montok atlet bobos otutunan sompomogunan antakan timpu di kosiliu apagon, sokiro do Puma minamabak do pibatasan di om maganu di Pel.
Suai ko' minambayar di Pel do piatusan pamadagangan but Puma King, minambayar nogi o Puma $120,000 ($2.85 riong id toun 2022) montok mongoput do tali kasut disio pogulu do pialaan suku kolimpupuson Brazil miala do Peru montok popoiklan do but diolo. Idea diti nopo nga' pinosogu do wakil Puma, i Hans Henningsen, pinopoundorong i Pel do pengadil montok popotimpuun do pomoinan maamaso saat kolimpupuson montok mongoput do tali kasut disio, miampai kamera nopo nga' pointumpu kumaa disio, but Puma King nopo nga' nointangan do mogigintong sompomogunan, om nakaanu pinapaasil publisiti di agayo montok jenama dii.
Kinaantakan bobos okito kopio nopo id suang do pigogutan do Dassler miompinai nga' tragedi pinamabakan do "Pibatasan Pel", om pibatasan misonong nopo nga' noidu. Pibatasan do Puma montok di Pel nopo nga nakaanu rarayou sabaagi iso laang pemasaran di abaal kopio, om ogumu tulun abaal id bisnes mamarayou do pialaan mantad koduo-duo syarikat tu' minonimban do rasuk sipoot kumaa industri di kigatang berbilion pound.
Ababayan sumusuhut
Antakan do 1972 Summer Olympics, pinopotounda o Puma do kasut montok nakalantoi 400 meter pagar mantad Uganda, John Akii-Bua. Kalapas do sinansagan i Akii-Bua do sumoliwan mantad Uganda di kolunduan katantaraan, naanu isio do Puma montok kumaraja id Jerman. Kalapas dii, ginumuli kawagu i Akii-Bua id Uganda.
Pinoposoliwan kawagu o Puma do Puma Clyde di toun 1973, kasut buul keranjang di kiimpohon mantad do Suede. Winonsoi montok pamain buul keranjang Walt "Clyde" Frazier, nakaanu iri populariti di akawas om nokosiliu do signifikan id old school hip hop om subbudaya Skate punk.
Nokosiliu Don GInumuan
Nokosiliu sabaagi syarikat don ginumuan o Puma antakan di toun 1986, om kalapas dii nakasanarai id Brse Mnchen om Frankfurt Stock Exchange; kousinan koumoiso kalapas do IPO nokodopitar di 1994. Antakan di Mikat 1989, tanak di Rudolft, i Armin om Gerd Dassler pinopojual do 72 piatus saham id Puma kumaa bisnes Swiss, Cosa Liebermann SA. Nakaanu o syarikat dii do Scandinavian Tretorn Group di toun 2001, kalapas dii nokojual kumaa Authentic Brands Group di toun 2015. 
Montok fiskal toun 2003, hasil syarikat dii nopo nga' soginumu 1.274billion, om majoriti mongigit saham Monarchy/ Regency pinopojual do saham diolo miampai impohon di lobi alaab tumanud do pelabur institusi.
Antakan di Mansak 2007, pinoporuput o Puma do naratu kousinan diolo soginumu 26% kumaa 32.8riong ($43riong; 22riong) maamaso kolimpupuson do tolu tulan id toun 2006. Kogumuan do korotuon do kousinan dii nopo nga' gama do akawas kos popoinlaab; nokoingkawat o pamadangan miampai lobi intolu do 480.6riong. Id koimpuunon do Ngiop, pinopoilang o Puma do soginumu 29.25 saham per saham do nokoingkawas, toi ko' lobi kurang do 10.2%, kumaa 315.24 per saham. Antakan di 10 Ngiop, Konglomerat PPR Perancis (hinonggo nokosiliu Kering di toun 2013) pinopoilo do nokoboli no yolo do 27% saham id Puma, minanandai do ralan kumaa pogonuan miampai poimponu. Pibatasan dii manahak gatang do 5.3billion kumaa Puma . Nokoboros o PPR do poposoliwan yolo do pogualihan piombolutan do Puma, kigatang do 330 o saham, soira opongo o pogonuan saham tongokoro. Lembaga Puma nopo nga' alapon no do mundaliu, koboros do iri nopo nga' adil om iri nopo nga' montok kapansalan firma dii. Antakan di Madas 2007, nasanganu do PPR lobi ko' 60% o stok do Puma.
Di toun 2008, nokosiliu i Melody Harris-Jensbach sabaagi timbalan Momuruan Pegawai Eksekutif om artis Hussein Chalayan nokosiliu do pengarah kreatif, om nakaanu o Puma majoriti saham id suang do bisnes fesyen do Chalayan.
2010 om potilombus
A Puma Street Yaam
Antakan di 2010, minaganu o Puma do Cobra Golf, om minaganu do rasuk om sutakin syarikat Dobotex id toun sumusuhut. Antakan di Madas 2011, nopongo do syarikat diti o pongundolihan mantad Aktiengesellschaft (German don ginumuan syarikat kirontob) kumaa Societas Europaea, European Union- miagal linaab, minonimban ngaran mantad Puma AG Rudolf Dassler Sport kumaa Puma SE. Id timpu dii, Franz Koch minonimban di Jochen Zeitz, songulun di manahak khidmat bobos alaid sabaagi do chief executive officer (CEO) firma dii, miamapi i Zeitz sabaagi do ponorikohon. Momuruan syarikat di nopo nga' songulun bagas mimbuul profesional, Bjrn Gulden, mantad di 1 Madas 2013. Nokosiliu i Arne Freundt sabaagi CEO di Milau 2022.
Mantad di 2018, koguraan Boycott, Divestment and Sanctions (BDS) minongunsub do momboikot Puma sabap do minanahak tajaan kumaa Israel Football Association om minonuntut syarikat dii "popotingkod persekongkolan miampai rejim penjajah om apartheid Israel". Nokoboros nogi o kempen BDS do Puma nopo nga' minomonsoi kontrak miampai songulun tulun Israel ii popoindalan operasi id illegal Israeli settlements in the West Bank. Minoningkod o Puma do manahak tajaan kumaa koisaan mimbuul Israel di toun 2024.
Kousinan
Kadai Puma id Hong Kong
Nokosiliu o Puma sabaagi syarikat don ginumuan mantad di toun 1986, nakasanarai id suang do Frankfurt Stock Exchange. Tinimungan mewah Perancis Kering (dondo nopo nga' otutunan sabaagi PPR) minongigit do 9.8% mantad saham, mongigit saham bobos agayo Kering, Groupe Artemis mongigit do 29% saham.
Kodudukan Puma nopo nga' iso mantad do top jenama kasut miagal do Adidas om Nike, om lobi mantad ko 18,000 kukumaraja sompomogunan. Syarikat diti nopo nga' haro upis korporat sompomogunan, kohompit no apat "longkod": Assembly Row, Somerville, Massachusetts; Hong Kong; Ho Chi Minh City, Vietnam; om upis tagayo sompomogunan id Herzogenaurach, Germany.
Data kousinan id  riong
Mamain buul antarabangsa Neymar, Gianluigi Buffon, nokopencen Sergio Agero, Antoine Griezmann, Marco Reus, Raphael Varane, Luis Surez, David Silva, nokopencen Vincent Kompany, Christian Pulisic, Yann Sommer, Jonas Hofmann, Wataru Endo, Kaoru Mitoma om ogumu buut sukan mimbuul Puma.
Mongigit o Puma 5% saham id suang do kalab mamain buul German Borussia Dortmund, om nokosiliu do mananahak mantad di toun 2012. Antakan di 2014, sinumuang do 5 toun o Puma om Kalab Buul Sipak Arsenal sabaagi tambalut papadagang, pibatasan di bobos tagayo id suang do nawayaan Puma om Arsenal. Nokotingkod o piombolutan diti di toun 2019. Kalab buul sipak suai miagal do Manchester City F.C., Oldham Athletic A.F.C, Barrow AFC, Olympique de Marseille, Fenerbahe S.K., Sociedade Esportiva Palmeiras, Borussia Mnchengladbach, Lillestrm SK, Valencia CF, AC Milan, Pearol, US Sassuolo, Club de Ftbol Monterrey, Bengaluru FC, Chennaiyin FC, Mumbai City FC, Club Deportivo Universidad Catlica, Kawasaki Frontale om suai-suai po. Tinimungan buul sipak sompomogunan kohompit no Iceland, Switzerland, Austria, Morocco, Egypt, Serbia, om Uruguay.
Usain Bolt mamakai do rasuk trek Puma disio
Id gana do atlet (trek om padang), minanahak o Puma do tajaan kumaa koisaan atlek montok Brazil (CBAt), Jamaica (JAAA), Cuba (FCA), The Bahamas (BAAA), Grenada (GAA), Trinidad & Tobago (NAAATT), Dominica (DAAA), Barbados (AAB), Portugal (FPAtletismo), Switzerland (Swiss Athletics), om Norway (NFIF). Haro nopo kusai bobos tosiau id pomogunan, atlet trek Jamaica, Usain Bolt, id siriba kontrak miampai do atlet padang miagal do i Andre De Grasse, Karsten Warholm, om Gianmarco Tamberi. Piipiro rekod sompomogunan naanu do atlet di momoguna kasut Puma, miagal do i Heinz Futterer (1954), Armin Hary (1960), Jim Hines (1976), Tommie Smith (1968), Asafa Powell (2015), om Usain Bolt (2002).
Antakan di 2018, pinopoumum o Puma do sumuang kawagu yolo id buul keranjang kalapas do somok 20 toun do nokoundorong, om minomili di Jay-Z sabaagi pengarah boogian kreatif. Marvin Bagley III, Deandre Ayton, Zhaire Smith, om Michael Porter Jr. nopo nga' pamain kumoiso di sinumuang do sanarai ngaran buul keranjang om minamain id koposolimbahan kasut buul keranjang Puma. Antakan di Momuhau 2021, jenama dii pinoposoliwan do High Court, kasut tondu di kumoiso montok buul keranjang, winonsoi di pengarah kreatif June Ambrose.
Rihanna id Fenty X Puma koposolimbahan fesyen
Minomonsoi o Puma do piombolutan miampai Netball kalapas do 28 toun miampai minanahak tajaan kumaa Melbourne Vixens di toun 2018, om nokosiliu do rasuk rasmi do tinimungan buul keranjang sompomogunan New Zealand, Silver Ferns. Pamain golf miagal do i Rickie Fowler om Lexi Thompson noonuan do golf jenama Puma, Cobra Golf.
Puma nopo nga' poposoliwan utama do kasut pomanduan kisunduan om rasuk pigusaan om nopomonsoi do piombolutan miampai BMW, Ducati om Ferrari montok momonsoi do kasut diolo. Id Formula 1, minanahak o Puma do tinimungan Puma Mercedes AMG Petronas, Scuderia Ferrari om Alfa Romeo, minanahak nogi yolo do Red Bull Racing gisom di toun 2022. Minanahak nogi tajaan kumaa BMW, Mercedes om Porsche montok toinsanan aktiviti Sukan Motor diolo. Id NASCAR, minanahak o Puma do Team Penske do rasuk kebakaran, sarung longon om kasut.
Rihanna pinungaranan sabaagi pengarah kreatif id borisan rasuk tongoondu antakan di Momuhau 2014. Duo toun kalapas dii, minipasang o Puma miampai The Weeknd sabaagi kolaborasi kreatif. Antakan di 2018, pinoposoliwan o puma do goos diolo miampai do duta diolo, Selena Gomez ii pinungaranan do "Phenom Lux''
Antakan di toun 2000, nokotimpuun o Puma do mongaudit toinsanan manahak bekalan sabaagi impohon monikid toun, om manahak koutuson do luputan kelestarian. Mantad di 2005, pinopotounda o Puma do sanarai pembekal diolo miampai poingukab.
Antakan di Magus 2004, ruputan miampai mantad do National Labor Committee om China Labor Watch pinopoilo do piipiro kukumaraja id kilang Puma id China poingkakal id posorili di Sweatshop, kumaraja lobi 16.5 jam sangadau miampai pongolus US$0.31 sanjaam. Nakarait o Puma do maan diolo soriuko o klaim diri. 
Antakan di Mansak 2012, songulun tondu ii kumaraja id iso pembekal Puma id Cambodia tinimbak maamaso protes kokomoi kowoowoyoon gama kilang. Minagakun o Puma do araat kowoowoyoon gama diolo om nokoboros do popoingkawas do situasi dii.
Tumanud do ruputan miampai mantad Labour Behind the Label om Community Legal Education Centre, soginumu 30 kukumaraja do nopinsan antakan di wulan Milau 2012 maamaso momonsoi rasuk montok Puma id China. Iri nopo nga' sabap do linasu di nadalaan om sinansagan do kumaraja miampai kolobi timpu. Antakan di 2014, soginumu somok no do 120 kukumaraja do nopinsan id duo kilang rasuk id Cambodia hinonggo momonsoi rasuk sipoot montok Puma om Adidas, gama do suhu id sawat do 100 degrees Fahrenheit (38C). Antakan di Gomot 2017, 150 kukumaraja monimung do produk Puma id Cambodia nopinsan gama do lisun di akapal.
Nakaanu o Puma do akreditasi Rasuk Etnik Australia montok produk winonsoi don Australia. Akreditasi mesra buruh diti nopo nga' montok do ginumu piatus tosiriba id winonsoi do Puma.
Ontok di 2020, natandasan do Australian Strategic Policy Institute lobi kuang 82 jenama major, kohompit no do Puma, montok nokopionit do mononsog Uyghur sumiliu buruh id Xinjiang. Antakan di 2022, mononoriuk mantad Nordhausen University of Applied Sciences minongintutun do kapas mantad Xinjiang id rasuk do Puma.
Pinludaan posorili
Antakan di Mikat 2011, suat abal Inggiris The Guardian pinopoilo do Puma nopo nga' "syarikat major kumoiso id pomogunan do mamagatang kopio bagas kumaa posorili" om Puma "minomonsoi do komitmen diti miampai apat toun, soboogian do koleksi sompomogunan poosinol tumanud do standard kelestarian, miampai momoguno lobi ogumu kakamot lestari miagal do momoguno kawagu polister, sabaagi do papakakal do pembekal papaasil lobi ogumu kakamot om produk lestari."
Puma nogi nga' otutunan sabaagi mongunsub praktis posorili di positif id suang do Supply chain maya do insentif kousinan. Skema supply chain finance diti pinoindalan mioput do prestasi lestari mantad do kunci pembekal kumaa gatang di milo yolo mongakses kousinan. Nakaanu o Puma do mongingkuri kopolobusan do karbon mantad rantai pembekal maya papakaraja lobi eko-piombolutan om okuri roromu karbon intensif. Sistem diti nakalantoi do syarikat id "Gaa' Inovasi" id Supply Chain Finance di toun 2016.
Nakaanu o Puma minongingkuri do kopolobusan karbon sompomogunan miampai 88% id pialatan do 2017 om 2021. Iti nopo nga' pinoinsonong maya minomoli tenaga di milo inwoguan toi ko' sijil tenaga di milo inwoguan.
Antakan di 2023, pinopoilo do Puma do mundorong no yolo do momoguno hulu kangaroo id kopoosilan produk diti, kohompit no momonsoi kawagu buut mimbuul do KING, hinonggo kowoowoyoon id sawat nopo nga' kiharo do lobi kuang 20% kakamot do ginuno kawagu. Di nogi toun 2023, pinopoilo kawagu o Puma do inisiatif mampan di wagu, Voices of a Re:Generation, i kitudu do popoingkawas 'pamanahon kemapanan' do syarikat diti maya do humompit id 'poposogu' om 'perspektif' kumaa sukod wagu.
Antakan di Milatok 2024, luputan tenaga fesyen pembida kikomilaan, porkhidmatan monimban do ultiliti, popokategori do Puma sabaagi do jenama di bobos amapan miampai panahangan kemapanan di akawas, ketelusan id taang takawa, om osiriba ginumu do CO (Karbon dioksida)2 di nokosoliwan soira haro tumombului id laman web diolo.
Pungit nopo nga nuludan do Chiroptera i abaagi kumaa duo om iri nopo nga gawir (Megabats) id suang kouludan Megachiroptera om pungit (boros Inggeris microbat) id suang kouludan Microchiroptera. 
Pungit nopo nga iso kawo mamalia i nokosuai om kikomiilan do tumulud miagal do tombolog. Sundung po tu do kiwaa mamalia suai miagal ko bosing tumulud i kaanu do gumura maya tongus nga bosing tumulud nopo nga kaanu tomod no do mingkuhus om okon ko tumulud. Kiwaa lobi kuang 1,000 spesies pungit i mogisusuai o ginayo om bontuk id pomogunan. Pungit nopo nga abaagi kumaa duo kouludan om iri nopo nga soginumu do 175 spesies pungit (pungit agayo-megabats) i mombontuk suborder Megachiroptera, om pungit (pungit tokodo-microbats). Koduo - duo tinimungan do pungit mombontuk paganakan pungit mantad do iso paganakan gawir mantad 42 genus miampai 150 spesies om 16 paganakan pungit. Pungit - pungit diti nopo nga kiwaa o taakanon poimbida miagal ko tua' - ua', songongi om raha. Kogumuan nopo pungit nga kiwaa id kinoyonon oyopos tropika. Suai ko ii, pungit nogi nga kogumuan id boogian pomogunan suai ko id kinoyonon kutub, pulou i poingindai om id konuluhon di angasawat.
Punti
Tua Punti Tinimungan Saintifik Sandad Sunion Divisi: Magnoliophyta Tinimungan: Liliopsida (Aiso pangkat): Commelinids Order: Zingiberales Paganakan: Musaceae Genus: Musa 
Punti (ngaran botani: Musa spp.) Punti nopo tua'ua ii milo akanon , botani berry ii aasil mantad piipiro kosunion kitusak rusap tagayo poinsuang id genus Musa. Id piipiro pogun, punti nopo nga gunoon do mogonsok om milo roitan do plantains, misuai ko punti pencuci mulut. Tua'ua diti sumimban mantad ginayo, wotik om ginirot nga koinsoruan anaru om okilong miampai olomi o tonsi ii ogumu kanji di nosompon do kulit ii kiwotik do otomou, osilou, aragang, osohug toi ko' sukulat soira do oonsok. Bontuk guas roun punti alaab kumaa id tomod roun ii tompok nopo nga lumawis. Tua'ua ii kosuni id timungan poinsait mantad boogian sawat di tua'ua. Kogumuan do parthenocarpic ii milo kanon (kilinsou) punti moden nopo nga mantad duo spesies liar - Musa acuminata om guas Punti Gouton. Ngaran-ngaran saintifik punti di maan kopio inggisaman nopo nga Musa acuminata, Pokok Pisang Hutan om Musa  paradisiaca hibrid Musa acuminata  M. balbisiana, tumanud do ko'oturan genom diolo. Ngaran saintifik pogulu do Musa Sapientum amu nodi gunoon.
Tadon do spesies Musa nopo nga mantad Indomalaya tropika om Australia, om namanagan alaya hilo id Papua New Guinea. Iti nopo punti ti nga namangan tonomo id 135 pogun, lobi-lobi montok tua'ua diolo om soboogian nopo nga gunoon montok momonsoi gentian, ms:Wain punti om ms:Bir punti om nogi sabaagi susumuni momiro.
Pupugas
Gata pupugas 
Pupugas morujuk kumaa do kakamot i ginuno montok momugas isoiso tanda, miagal do ponuatan. Kiwaa mogikaakawo kakamot pupugas. Pialatan nopo nga: -
Pupugas papan ponuatan
Gata pupugas
Kogumuan pupugas kiguno do pinapatagak tanda poinsuai mamaraag soribau di kiwaa tanda dii. 
Pupugas papan ponuatan
Ginuno nogi boros pupugas montok kakamot di pinapatagak poinsuai do tanda miagal do kakamot pomisok.
Monumen montok Puputan 1906, poinladsong id Taman Puputan, Denpasar, Bali.
Puputan nopo nga' hogot Bali montok mass ritual kumiros sabaagi kapangkalan motok monoguang do ponghinaan kapanahakan. Id kotimpuunon, iti kirati do pnangadan kotohuri di nasansagan kumaa songoon unggul id aspek do pongintaban. Puputan otutunan kopio id nawayaan Bali i nokoindalan di toun 1906 om 1908, soiro nasaladan o tulun Bali do Belanda. 
Raja Buleleng kinumiros miampai 400 tutumanud, puputan maamaso di toun 1849 montok monoguang do Belanda. Le Petit Journal, 1849.
1906 Badung puputan
Badung Puputan 1906
Antakan di 20 Manom 1906, sontinimungan tagayo do Tantara Hindia Domboyoon (royal) Belanda, pinungaranan do Ekspedisi Katantaraan Koonom, tinumampo id boogian koibutan Kotogisan Sanur. Iti nopo nga id siriba do suhu do Jeneral Major M.B. Rost van Tonningen. Tantara Badung minanangod kumaa bivak do Belanda id Sanur antakan di 15 Manom, om piipiro po kawagu panangadan id kokompungan Intaran.
Kesiman
Miampai poinggonop, tinimungan di nakaanu sinumuang id boogian suang miampai aiso kaantaban, om nokorikot id kota Kesiman di 20 Manom 1906. Hilo, raja sandad, songulun vasal raja Badung pinatai do paderi dau tu' mangada do momuruan pisangadan kisanjata miampai Belanda. Nosorob o tioyon (palace) dii om nakadaada o kota diri.
Denpasar
Tinimungan diti berarak kumaa Denpasar, Bali, miagal do perarakan pakaian. Rinumikot yolo id tioyon (palace) raja, miampai nokokito lisun mantad do puri om nokorongou do tuni tagung di ologod mantad tioyon (palace).
Soira nokorikot yolo id tioyon (palace), nokoimbulai o prosesion pakadadan, pinuruan do Raja id sakai do palanquin i noit do apat tulun. Minananrasuk o Raja di do rasuk koubasanan topurak montok ponutudan do rata, minamakai kakamot amas di olumis, om minongigit do kris istiadat. Tongoulun nopo id prosesion dii nga' kohompit no pegawai-pegawai raja, mantatamong, pendeta, sawo, tangaanak om mananamong, i momoguno do rasuk di miagal. Nokotorimo no yolo do upacara kapatayon, minananrasuk do topurak, om nakaanu barakat o upacara kris diolo.
Iso 'kobong napalid' om ' sangod momoguno tandus' mongunsub do Belanda montok monuli momoguno do senapang om artileri. Soira lobi ogumu tulun sumoliwan mantad tioyon (palace), lobi akawas o nolit do rata. Ginumu nopo pamanahon sontinimungan diti nga' lobi hatus, om noroitan do lobi 1,000 tulun. Toinsanan diti nopo nga' napatai gama do kobong mantad Belanda.
Susuyan diti popokito do Belanda i minogulu do minonimbak do massa Bali i sinumoliwan mantad totobon suangon tioyon (palace), i momoguno no do keris, tandus om nogi kolid koubasanan, om i nopo noolu nga' kinumiros, toi ko' pinatai do tutumanud diolo tumanud do tisunud puputan.
Nidu do askar-askar o kotos kigatang mantad do rata dii om minomorumbak do tioyon (palace) di nosorob. Rinumbak o tioyon (palace) Denpasar.
Id sodopon dii nogi, kinaantakan di miagal nokoindalan id tioyon (palace) Pemecutan di miinsomok, hinonggo poingion o pomorintah om i Gusti Gede Ngurah. Pinologos do Belanda o tulun kiharo-haro id Pemecutan diti kinumiros, om tinilombusan o panakahan. 
Pamatayan soroguugumu diti hondomon sabaagi do "Badung Puputan", sabaagi simbol panaapan kumaa rurumikot monompogunan. Pinoingkakat o iso monumen gangsa di tagayo id dataran taatanga do Denpasar, hinonggo tioyon (palace) domboyoon (royal) koumbal do winonsoi, montok momuhondom do panaapan tulun Bali id Puputan.
Tabanan
Tinumilombus o tantara Belanda kumaa Tabanan, hinonggo minogidu i Raja Gusti Ngurah Agung om tanak dau kusai. Ginumuli kawagu yolo nga' tinumunui kumaa Belanda, hinonggo mumbal yolo do mogibooboros kokomoi ponolibambanan montok sumiliu do iso kabupaten id Belanda.
Minanahak do pomilian o Belanda kumaa diolo montok pataamon id somok do Madura toi ko' Lombok, om minomilo yolo do kinumiros (puputan) id panjara kalapas duo tadau. Pinanakau om rinumbak do Belanda o tioyon (palace) diolo.
Iso kaagu puputan nokoindalan id Tioyon (palace) Klungkung di 18 Ngiop 1908.
Nokoimbulai iti gama do panangadan Bali kumaa pogumbalan do Belanda montok mongontok monopoli opium i momihak kumaa diolo. Raja Karangasem manangod do monopoli dii papasabap do haro rusuhan tulun Bali id ibu kota Klungkung. Nokoimpuun o rusuhan dii id Gelgel, soiro minamatai o tulun Bali do songulun papataran candu jawa. 
Pinapaatod o Belanda do susumangod montok moningkod do rusuhan dii. Id Bali, minamatai yolo soginumu 100 tulun Bali, mononsog do Raja montok mogidu kumaa Klungkung. Pinoloput do Belanda o kakadayan Klungkung.
Id konfrontasi kotohuri di 18 Ngiop 1908, Dewa Agung Jambe, Raja Klungung, tinanud do 200 tutumanud, minanagod sonsog id soliwan do tioyon (palace) dau, kirasuk topurak o momoguno do sindata kris i noroitan do legenda montok momunso sangod tumanud pangagaan. Au nakalantoi o keris montok momogonop totus di maan, om tinimbak do poluru Belanda i Raja. Kalapas dii, onom tulun sawo do raja pinopoindalan do 'puputan', kinumiros momoguno keris diolo, om au alaid, sinumuhut o tulun Bali i poinsuang id porarakan dii.
1946 Marga Puputan
Sangod kagabasan I Gusti Ngurah Rai pinopoindalan do "puputan" di kotohuri montok sumaap do Tantara Belanda id Pisangadan Margarana di toun 1946, hinonggo soginumu 98 tantara napatai miampai dau.
Pisangadan Margarana (Indonesian: Puputan Margarana)nopo nga' pisangadan miampai Togori Don GInumuan Hindia Belanda (NICA) om Batalion Ciung Wanara i pinoimbulai, om panangadan id Marga, Bali, Indonesia.
Pura Dalem Agung Padangtegal, toi ko' Kuil Kinapatayon Padangtegal di Abantug, nopo nga iso mantad tolu Kuil Hindu i mombontuk do kompleks kuil id Sacred Monkey Forest Sanctuary  koubasanan nopo nga lohowon do "Ubud Monkey Forest"  id Padangtegal, Ubud, Bali, Indonesia.
Ointutunan nogi sabaagi "Main Temple," Pura Dalem Agung Padangtegal nopo nga hilo id boogian kabaatan kotonobon do Ubud Monkey Forest om gunoon montok sumamba dewa Hyang Widhi id suang personafikasi Shiva, sabaagi Recycler or Transformer. Miagal do duo kuil suai id kompleks dii nowonsoi kaka kuil diti kiikiro ontok toun 1350. Oponsol o kompleks kuil diti id suang koposion spiritual komuniti sandad.
Koiyonon nopo id dumbangan kuil nga tionon do iso mantad limo tinimungan kara mangakan tongkuyu id Hutan Monyet Ubud.
Pura Lempuyang Luhur nopo nga kuil koturu om bobos akawas id suang kompleks kuil Lempuyang id Nulu Lempuyang, Kabupaten Karangasem, kosilahon Bali, Indonesia. 
Ii nopo nga iso mantad siam directional temples (Pura Sad Kahyangan toi ko' Pura Kahyangan Sad Winayaka) id Bali, ii no siam kinoyonon pamarayahan bobos obitua id Bali. Ii nopo nga montok Ida Betara Hyang Iswara, the mongungumolig id kosilahon.
Pura Lempuyang nopo nga hilo id Nulu Lempuyang toi ko' Nulu Gamongan, id watas Karangasem, kiikiro 12 kilometer kumaa koibutan mantad Amlapura, ibu kota Kabupaten Karangasem. Kampung Bunutan nopo nga id koibutan kosilahon (15 km maya talun-alun), om kampung Tista nopo nga 10 km id koibutan kotonobon.
Pura Lempuyang Luhur nopo nga kuil koturu om bobos akawas id suang kompleks dii, doid 1,060 m id sawat rahat, poindoros timpak Nulu Lempuyang.
Kuil Lempuyang
Kompleks Pura Lempuyang nopo nga kohompit no turu kuil poingompus wayaan tumakad kumaa timpak Nulu Lempuyang.
Koturu-turu kuil dii, mantad di bobos osiriba kumaa di bobos akwas nopo nga:
Pura Penataran Lempuyang
Pura Telaga Mas, kuil koduo mantad wayan sumuang
Pura Telaga Sawangan
Pura Lempuyang Madya
Pura Puncak Bisbis, kuil kolimo
Pura Pasar Agung, kuil koonom
Pura Lempuyang Luhur, kuil koturu
Kuil nopo di bobos ointutunan id pialatan tutumombului nga Pura Penataran Agung Lempuyang. Miampai candi bentar opurak i poingkawa, tukad tolu naga om tolu gerbang kori agung, kinoyonon diti manahak kokitanan ponong id kotonobon i potoguang do Nulu Agung, nulu kitapui bobos akawas id Bali.
Puruan Sidtana' (1668-69) do Johannes Vermeer
Puruan sidtana' nopo nga puruan simbakuro fizikal, puruan simbakuro sosial toi ko' humanis i gana ponoriukan dau nopo nga sidtana', ponoriukan kokomoi posorili sandad Pomogunan om ginumuan tulun, kaakup poingkuro ginumuan om pomogunan monongkoturubung. Timpuunon Yunani geo kikomoyon "pomogunan" om kolimpupuson Yunani, grafi kikomoyon "katarangan", dadi puruan sidtana' nopo nga sosongulun i minonoriuk pomogunan. Hogot "sidtana'" nopo nga boros Perancis Pintangaan i notumbayaan kumoinsan ginuno ontok 1540.
Mulong po do puruan sidtana' mibagal nawayaan nointutunan sabaagi tulun i momonsoi peta, pamansaian peta tootopot dau nopo nga gana' soriuk kartografi, subset sidtana'. PUruan sidtana' okonko monoriuk no do kokomoi posorili sandad toi ko' ginumuan tulun, nga nogi monoriuk piantakan duo-duo dau. Sabaagi poomitanan, monoriuk yolo poingkukuro posorili minanakadai kumaa ginumuan tulun om poingkuro tulun ginumuan mangarahung posorili sandad.
Poimbida dau, puruan sidtana' monoriuk posorili sandad om puruan georafi tulun monoriuk tinaru om koubasanan tulun. Piipiro puruan sidtana' nopo nga gompuburu GIS (sistom kopoilaan sidtana')sistom kopoilaan sidtana') om asaru nanu kumaraja do kotinanan koporintaan kinoiyonon, pogun om pisompuruan om id siktor swasta do kumponi sandad posorili' om injinior.
Linukisan di Johannes Vermeer, The Geographer om The Astronomer koduo-duo dau binoros mobi do rahung ii mingkawas kopio om pongingkawasan id suang ponolidikan saintifik id Eropah ontok hiza linukisan diolo ontok 166869.
Gana soriuk
Haro tolu gana pinsingilaan apangkal, i potikidon kaagu: 
Sidtana' tulun: kaakup sidtana' kakadaian, sidtana' koubasanan, sidtana' kobodian, sidtana' politik, sidtana' nawayaan, sidtana' padagangan, sidtana' kolidasan om sidtana' sosial.
Sidtana' fizikal: kaakup geomorfologi, hidrologi, glasiologi, biogeografi, klimatologi, meteorologi, pedologi, oseanografi, geodesi om sidtana' sandad posorili.
Sidtana' wilayah: kaakup atmosfera, biosfera, om litosfera.
National Geographic Society monutun abayaan limo uhu apangkal i alaab montok puruan sidtana'.
intoraksi tulun-posorili
Alexander von Humboldt (17691859) mononorbit Cosmos om minongimpu'un biogeografi sub-gana.
Arnold Henry Guyot (18071884) nokoposurat waalan glasier om pongorotian pongoputan id suanggerakan glasier, poinlobi po id suang luluyungan ais i osiau.
Carl O. Sauer (18891975) puruan sidtana' koubasanan.
Carl Ritter (17791859)minogion tirikohon koiso' sidtana' id Univositi Berlin.
David Harvey (nosusu 1935) Puruan sidtana' Marxis om mananahak teori kokomoi sidtana' liwang om kakadaian, nakalantoi tutungkap Vautrin Lud.
Doreen Massey (19442016) cendekiawan id suang liwang om kinoyonon globalisasi om pluralitinya;nakalantoi tutungkap Vautrin Lud.
Edward Soja (19402015) kumaraja ontok kopotundaan watas, om i pamalanan togori monurupu om momonsoi guasan synekism om postmetropolis;nakalantoi tutungkap Vautrin Lud.
Ellen Churchill Semple (18631932) presiden tondu koiso'Pitimungan Puruan Sidtana' Amerika.
Eratosthenes (s. 276s. 195/194 SM) mongintob ginayo Pomogunan.
Ernest Burgess (18861966)momomonsoi model zon sonlongkod.
Gerardus Mercator (15121594) kartografer i momonsoi unjuran Mercator
John Francon Williams (18541911)  monunuat The Geography of the Oceans.
Karl Butzer (19342016) Puruan sidtana' Jerman-Amerika, puruan sidsorili koubasanan om puruan arkeologi sandad posorili'.
Michael Frank Goodchild (nosusu 1944) Sarjana GIS om nakalantoi midol minongimpu'un RGS di toun 2003.
Muhammad al-Idrisi (Boros      ; Latin: Dreses) (11001165) monunuat Nuzhatul Mushtaq.
Nigel Thrift (nosusu 1949)mongungunsub teori okon mongongobi.
Paul Vidal de La Blache (18451918) minongimpu'un sikul geopolitik Perancis, minonurat prinsip sidtana' tulun.
Ptolemy (s. 100s. 170) mongulud toilaan Yunani om Rom doid id suang buukGeographia.
Radhanath Sikdar (18131870) mongintob kinawasNulu Everest.
Roger Tomlinson (1933  2014) monunuat apangkal sistom kopoilaan sidtana' moden.
Halford Mackinder (18611947) minongimpu'un miwaya London School of Economics, Pitimungan Sidtana'.
Strabo (64/63 SM s. 24 Masihi) monuat Geographica Geographica, sala iso buku-buku osopung i minamagais soriuk sidtana'.
Waldo Tobler (1930-2018) momonsoi kooturan koiso' sidtana'.
Walter Christaller (18931969)puruan sidtana' tulun om momomonsoi teori kinoyonon longkod.
William Morris Davis (18501934)tapa sidtana' Amerika om pamaju hiza hakisan.
Yi-Fu Tuan (1930-2022) Sarjana Cina-Amerika dikreditkan miampai koponimpuunan sidtana' humanistik sabaagi pongubasan.
Nontodonon
Putatan nopo nga iso watas/kakadayan i pinosiliu do longkod pomuruanan id suang pomorintaan Inggeris id siriba do North Borneo Chartered Company ontok toun 1884 soira id siriba jajahan do Kolunduan Kesultanan Brunei. Nakaanu ngaran o Putatan mantad iso kawo puun i roitan do Puun Putat i ogumu poinsuni id posorili do watas Putatan. Tumanud susuyan; Putatan nopo nga iso kakadayan tokoro i ointutunan sabaagi do 'Putat Town' kumaa mononolod Inggeris di pogulu po. 'Putat Town' ointutunan sabaagi do Putatan kumaa mogigion sabap do pomoroitan id suang dialek tampatan gisom dinondo.
Mogigion
Tumanud bancian 2010, na'aga do soginumu 85,454 tulun o populasi mogigion id Putatan. Mogigion Putatan nopo nga kaampai no tinaru Tabai, Brunei, Kadazandusun, Bajau(Samah), Kina om nogi piipiro tinaru suai.
Koburuon
Longkod Pomolian One Place Mall id Putatan Nokoingkawas o koburuon do kakadayan Putatan id aspek do infrastruktur don ginumuan miagal do dewan ginumuan, ponunguban watas, piipiro longkod kolidasan, piipiro pasaraya miagal ko' Giant om Servey Hypermarket, suai ko' piipiro longkod perbankan miagal ko' CIMB, Maybank, Bank Simpanan Nasional (1992) om Bank Rakyat.
Longkod pomolian id kakadayan diti nogi nga guminumu miagal do' kulat sabap do koburuon id posorili do Kota Kinabalu, kaampai no One Place Mall, Putatan Square om Royal Putatan Plaza i wonsoyon nogi. Id kakadayan diti nogi nga, haro duo institusi ponginabasan takawas, ii nopo nga INTI College om Sabah Institute of Studies.
Suai ko' ii, haro iso baloi cerap i pinungaranan do Baloi Cerap Al-Biruni id Tanjung Dumpil, amu osodu mantad kakadayan diti. Baloi cerap diti nopo nga iso no id Sabah i nointutunan sabaagi kinoyonon montok manantu' ahal di mionit do ugama miagal do takwim hijrah, ponontuan timpu solat om nuludan pongukaban kodos om nogi imsak, om pinoingkakat nogi sabaagi longkod kinalantayon toilaan astronomi id Sabah. Haro 3 mukim id Putatan, mukim Putatan, mukim Petagas, om mukim Ketiau. Haro nogi Kem Lok Kawi markas 5 briged soudor tindal Kota Kinabalu, Sabah.
Piromutan
Osonong kopio rumikot kumaa id kakadayan om watas Putatan diti tu poinsumpak id wawayaan Ralan Pan Borneo. Pinoromut o kakadayan diti miampai do lebuh raya duo lorong duo paka'yaan tu kinoyonon dau nopo nga sabaagi totobon sumuang kumaa id Kakadayan Tagayo Kota Kinabalu. Putatan nga haro nogi doyod koritapui i nowonsoi nogi tu Putatan nopo nga tuundorongon toponsol montok wawayaan koritapui om kinoyonon dau i misampaping do Kota Kinabalu, suai mantad ko' doyod koritapui Tanjung Aru, Papar, Beaufort, om Tenom.
Podtuongisan
Haro piipiro kinoyonon di kagayat id Putatan, miagal do Lok Kawi Wildlife Park i asaru rikoton do tutumombului suang om labus pogun. Taman diti nopo nga piomungan do zoo om taman botanikal.
Suai ko' ii, Baloi Cerap Al-Biruni id Tanjung Dumpil nga kinoyonon di apangkal montok do tombuluyon tu iti nopo nga balai cerap di iso no id Sabah montok koburuon ilmu falak.
Putera William, Duke do Cambridge
I Putera William, Duke do Cambridge nopo nga tanak totuo' di Putera Charles, Putera do Wales om di mendiang Diana, Puteri do Wales. I Putera William nogi nga manangaki di Ratu Elizabeth II om Putera Phillip, Duke do Edinburgh. Isio nogi nga id tukad koduo, kalapas Putera Charles, montok sumiliu Raja do United Kingdom om nogi 16 pogun suai di komoyon do pomogunan Commonwealth. Soira osiliu i Putera William do Raja, roitan nondo isio sabaagi William V toi ko' William Kolimo. Suminawo isio di Catherine, Duchess do Cambridge ontok 29 Ngiop 2011 id longkod panambayangan Westminster.
Kinosusuwon
Nosusu i Putera William id Hospital St. Mary ontok di 21 Magus, toun 1982. Binaptisan isio di Uskup Agung do Canterbury, i Robert Runcie id linimput Muzik do Tioyon (palace) Buckingham tontok 4 Magus 1982. Sabaagi do manangaki kusai do Ratu om tanak kusai totuo' do Putera do Wales, roitan i Putera William "His Royal Highness Prince William of Wales" nga lohowon do "Wombat" mantad molohing dau i Raja om Ratu.
Sinikulan
Nokosikul isio id Jane Mynors' nursery school om the pre-preparatory Wetherby School, koduo-duo nopo nga tadika swasta hilo id London. Kalapas diri, minongoi nogi isio sikul hilo id Ludgrove School om nakapa'as nodi poporiksaan, ongoi diri isio hilo Eton College gisom toun 2000. Suang isio hilo id Longkod Pinsingilaan Tasawat do St. Andrews om nakaanu nogi isio ijazah id boogian Sidtana' ontok toun 2004.
Gama domboyoon (royal)
Ontok tulan Koturu 2005, pinapapanau do gama kumoiso i William sobaagi do wakil Elizabeth II toi Ratu Niu Jilon, id Kapanansarahan Pisangadan Pogun Ko-2 id Niu Jilon.
Putih Mariah Ibrahim Rashid
Paganakan
Tanak nopo diolo i Tan Sri Zain Azraai Zainal Abidin nga nosusu ontok 27 Madas 1936 id Teluk Intan, Perak. Nosiliu i Zain Azrai do Pegawai Khas Ketua Setiausaha Kapanaladan Luar Damung, Tan Sri Ghazali Shafie. Sumusuhut nosiliu do Duta Malaysia kumaa Mirika Sompuu, Mexico , Brazil ,Cuba om nogi kitonggungan sabaagi Executive Director of the World Bank mongobi koiyonon Asia Silaubaat mantad toun 1978-1982. Nokoumbal i Zain do nosiliu Ponorikohon Sistem Penerbangan Malaysia (MAS), Ponorikohon Malaysian Industrial Development Finance Bhd. (MIDF) om Ponorikohon Syarikat Perumahan Pegawai Kolunduan Sdn. Bhd. (SPPK).
I nopo pogulu po, opogot isido id suang Persatuan Tabai Perak i tinuridong do Panalad Besar Perak, Datuk Panglima Gantang Abdul Wahab bin Toh Muda Abdul Aziz.
Nokotumboyo o Kolunduan Brtish do papaharo Pilihan Raya Umum Tana' Tabai 1955, di koiso id Tana' Tabai. Id suang pilihan raya dii, nakalantoi o Perikatan do 51 mantad 52 timpohon. Monongkiala o calon tondu mintotoiso i Halimahton Abdul Majid om nakalantoi. Isido nopo nga Wakil Rakyat tondu di kumoiso.
Kagabasan Tana' Tabai minongukab lobi ogumu kosiwatan kumaa tongoondu. Id suang Pilihan raya 1959, monongkiala i Ibu Zain om Fatimah Hashim do timpohon Parlimen Jitra/Padang Terap om nakalantoi. Mantad dii, lobi ogumu o ginumu lundu tongoondu i monongkiala id suang pilihan raya.
Nokoundorong sabaagi puru politik
Minimouun do pinaharo o pilihan raya koiso id Pulou Pinang okon ko id Kuala Lumpur. Pinaharo ii ontok wulan Momuhau 1955. Pinaharo o pilihan raya id Kuala Lumpur ontok wulan Mansak 1955. IMP i buruanon di Onn Jaafar monongkiala id oinsanan 12 timpohon. Sokodungon nogi o IMP do piipiro huguan wanan MCA di suai kohompit no i Tan Siew Sin, Khoo Teik Ee om Yong Shook Lin om nogi huguan MIC.
Minampayat do IMP
Putik linugu nopo nga iso taakanon di haro id Cina om taakanon Jerman.
Id kabaataan, China, putik linugu nopo nga iso kawo siu Mei, toi ko' daging di sinalau id taakanon di Kantonis. Iri nopo nga winonsoi mantad putik di linugu miampai iso pomoroso id iso relau tohun id linasu di takawas. Putik-putik di sinalau nopo nga akawas o gatang dau om okorup ngawi o kulit dau miampai kijus om olomi'. Tikid nopo purok do putik di sinalau nopo nga kua'an do kicap om sos hoisin.
Putrajaya
Putrajaya toi ko' ngaran dau i poimponu Wilayah Pisompuruan Putrajaya nopo nga longkod pomuruanan Kolunduan Pisompuruan Malaysia i minongolon do Pomuruanan Karajaan pogulu dii i poinladsong id mogisuusuai kinoyonon id Kakadayan Kuala Lumpur ontok 1999. Putrajaya nopo nga iso tama kakadayan abaal id suang taman, i poinladsong 25 kilometer ponong kabaatan do Kuala Lumpur om iso nogi kakadayan futuristik kinoyonon do tama pogun longkod pomuruanan Kolunduan Pisompuruan. Putrajaya nogi nga Wilayah Pisompuruan ko-3 id Malaysia.
Mantad iso kinoyonon id pisuk i ointutunan miampai ngaran do Prang Besar, kinoyonon diti nokoburu miampai ngaran Putrajaya kotimpuun do Gumas 1994. Piiradon nopo miampai Kuala Lumpur, iso kakadayan nayadaan do susumolod, pinoburu o Putrajaya do tulun mamasok sondii miampai woyo do koubasanan tampatan.
Etimologi
Nawayaan' om rika bontuk
Precinct (Watas) Putrajaya
Putrajaya, ngaran mantad dau nopo nga Prang Besar pinoturidong do British ontok toun 1918 sabaagi Air Hitam. Timpuunon nopo ii nopo nga pointongkop kinoyonon di kiginayo do 800 acres (3.2km2), sumusuhut pinagayo kawagu ii gisom 8,000 acres (32km2), om pinaamung miampai kinoyonon kabun id posorili, kaampai no Ladang Raja Alang, Ladang Galloway, om Ladang Nuluhon Prang.
Minogibooboros o Kolunduan Pisompuruan miampai pogun Selangor kokomoi do Wilayah Pisompuruan di suai om ontok pintangaan toun 1990-an, minambarai o Kolunduan Pisompuruan soginumu tusin kumaa Selangor montok do 11,320 acres (45.8km2) tana' id Prang Besar, Selangor. Totus mantad pomolian tana' dii, dondo pogun Selangor nopo nga monorili do duo wilayah Pisompuruan id suang pialatan, ii nopo nga Kuala Lumpur om Putrajaya.
Pinalan sabaagi taman om kakadayan abaal, 38% kinoyonon dii nopo nga poimbida montok kinoyonon otomou miampai popotosol do koingkawason landskap semula jadi. Iso pogiromutan do kinoyonon alangga om ralan-ralan di alaab pinaamung id suang palan dii. Nokotimpuun o kapamansayan ontok wulan Magus 1995 om ii nopo nga projek bobos agayo id Malaysia om iso mantad do projek bobos agayo id Kabaatan Kosilahon Asia miampai anggaran kos tohuri nopo nga US$8.1 bilion. Noreka om nowonsoi o projek di do syarikat Malaysia di poinggonop miampai 10% no mantad kakamot-kakamot di noimport.
Kobolingkaangan Kousinan Asia 1997 minomoloyo do koburuon Putrajaya. Ontok toun 1999, minundaliu o 300 tulun kukumaraja Upis Perdana Panalad kumaa id Putrajaya om ii nopo i noolu nga minundaliu ontok toun 2005. Ontok 1 Mansak 2001, nokoisytihar di Tun Dr Mahathir o Putrajaya sabaagi Wilayah Pisompuruan miampai upacara kapatahakan kakadayan Putrajaya mantad do puru kikuasa' pogun Selangor.
Ontok toun 2002, noukab o wayaan tren i ointutunan sabaagi do KLIA Transit, i poporomut do Putrajaya miampai do Kuala Lumpur om Tutubpoon Kapal Tulud Sompomogunan KL id Sepang. Sundung ingkaa, pinotingkod o kapamansayan Monorel Putrajaya i kitudu sabaagi do sistem metro id kakadayan diti sabap no do kos. Iso mantad sunsuyon poinggiwis do monorel id Putrajaya kakal po au oguno.
Ontok toun 2007, mogigion Putrajaya nopo nga pokiikiro lobi 30,000, i kaampai do loolobi i kukumaraja' kolunduan'. Kukumaraja' kolunduan' nopo nga nounsub montok mundaliu kumaa id kakadayan maya mogisusuai subsidi om nogi kaalasan program kolunduan'. 
Ontok wulan Ngiop 2013, minanain o karajaan Putrajaya do suat imanon (LOI) miampai karajaan Sejong City id Kabaatan Korea montok panakatanda' do pisokodungan goduduo kakadayan dii.
Putrajaya Holdings Sdn Bhd nopo nga momomoburu apangkal do koburuon Putrajaya. Pinoturidong ontok 19 Gumas 1995, mongingigit saham dau nopo nga Petroliam Nasional Berhad toi ko' PETRONAS - syarikat petroleum kabansaan (64.4%); Khazanah Nasional Berhad - syarikat pelaburan Kolunduan Malaysia (15.6%); om Kumpulan Wang Amanah Negara (20.0%).
Montok papaharo Putrajaya, pinobooboros o Rang Undang-undang Perbadanan Putrajaya 1995 om koundolihon kumaa Perlembagaan montok poposiliu Putrajaya iso Wilayah Pisompuruaniddi parlimen ontok Magus 1995 om Momuhau 2000. Tumanud rikud don ginumuan di haro, pinapalabus nogi o Putrajaya Holdings do bon di kigatang RM4.5 bilion montok koburuon Putrajaya dinondo i nokosiliu mercu tanda' kumaa kalantayon Malaysia.
Suai ko mantad longkod pomuruanan karajaan Pisompuruan, ointutunan nogi o Putrajaya maya kogingahan om nogi i kagayat tutumombului. Piipiro i kagayat do kotombuluyan i haro id Putrajaya nopo nga:
Ariani Nisma Putri, toi ko' lobi ointutunan sabaagi Putri Ariani nopo nga songulun susuminding-monunuat sinding pop solo mantad Indonesia om bolou isido.
Nokotimpuun do nointutunan o ngaran dau soira tuminanud isido piboi'an Indonesia's Got Talent 2014 om nakalantoi isido id piboi'an dii.
Koposion osopung om sinikulan
Nosusu i Putri miampai ngaran Ariani Nisma Putri ontok 31 Momuhau 2005 id Bangkinang, Kampar, Riau. Isido nopo nga tanak kumoiso di Ismawan Kurnianto om Reni Alfianty mantad tolu tulun miadi-adi, om monongodu kumoiso id suang paganak tagayo dau. Haro duo tadi tondu di Putri i pinungaranan do Devina Elysia om Vania Larissa.
Nosusu i Putri do pramatang id suang umul 6 tulan 18 tadau soira nokotoguang o tama dau do plasenta previa. Kalapas do nosusu, nuru do usapon i Putri id suang inkubator baragang solinaid do 3 tulan id lamin pongusapan. Soira nokosoliwan mantad inkubator nookunan do haro katarak di Putri. Noowit i Putri do molohing dau montok mokiusap id Singapura om nokointalang do nokotguang isido retinopati pramatang om nokosiwat do minomonsoi pamayayakan nga aiso totus. Nookunan do bolou isido do poinggonop ontok 3 tulan umul dau.
Nokoimbulai o kabaalan suminding di Putri maamaso duo toun umul dau. Nokoimbulai o kaanangan dau tuminimpuun mantad di orohian isido momit tuni rolou di orongou dau. Mininsingilo i Putri do muzik miampai au tuminanud do kalas vokal. Tuminimpuun isido minomonsoi kosolimbahan suminding mantad do umul turu toun. Minangakun i Putri do asaru yau toro-toroon sabap do fizikal dau i poinsuusuai.
Ontok toun 2021, suminikul i Putri id sikul takawas id SMK Damung 2 Kasihan toi ko' lobi ointutunan sabaagi Sikul Takawas Muzik Yogyakarta (SMM) id Kabupaten Bantul, Daerah Istimewa Yogyakarta, miampai kakamot poimbida nopo nga seruling. Koumbal nogi isido naalap sabaagi vokal solo id konsert SMM.
Buruon
Pinotimpuun di Putri o buruon dau id industri kohiakan miampai tumanud do piboi'an pogihuman kabaalan, Indonesia's Got Talent musim koduo i pinosolimbou id gaas soduontong SCTV ontok 2014. Id suang Result Show i pinosolimbou potilombus mantad Balai Sarbini, Plaza Semanggi, Jakarta, ontok 19 Madas, minogowit i Putri do sinding My Heart Will Go On sinding di Cline Dion. Nakalantoi isido do nakaanu tundi SMS di bobos akawas om nokosiliu do bontugan. Sabaagi i nakalantoi, nakaanu isido tusin 500 riong rupiah.
Ontok toun 2016, nakaanu i Putri do gaa' Gaa' Baiduri sabaagi susuminding tangaanak kinoingkokoton taang kabansaan. Ontok toun di miagal, nakaanu i Putri do bontugan 2 taang kabansaan literasi FLS2N om nokosiliu finalis The Voice Kids Indonesia (musim koduo). Koilo nogi i Putri do mamain piano om monupu piipiro sinding, asaru nogi isido popoingkawas karya dau id saluran YouTube dau sondii om minonupu album perdana i kiuhu Melihat Dengan Hati.
Soira nopili o Indonesia sabaagi tuan walai montok Sukan Para Asia 2018, nakaanu kosiwatan i Putri do suminding sinding "Song of Victory" id suang ababayan pongukaban montok manahak sunduan kumaa atlet poinsuusuai tinori.
Ontok toun 2023, tuminanud i Putri uji kabaalan piboi'an TV, America's Got Talent musim ko-18 montok minggu koduo. Id suang uji kabaalan dii, minogowit isido sinding sandad dau "Loneliness" montok kopokitanan kumoiso. Kalapas dii, kikosiwatan isido suminding Sorry Seems to Be the Hardest Word sinding di Elton John montok kopokitanan kumoduo. Id tohuri kopokitanan dau, nakaanu i Putri do golden buzzer mantad di Simon, om mantad dii oboyo yau kumaa id piboi'an dii.
Ni Luh Dharma Putri Marino (nosusu ontok 4 Magus 1993) nopo nga songulun mimingkono, model om momuruan ababayan i kiraha Itali-Bali Indonesia. Isido nopo nga mimingkono koduo i nakaanu gaa' Citra Award for Best Actress id suang filim Posesif (2017)  kalapas di Christine Hakim ontok 1974 miampai Cinta Pertama (1973).
Nakasawo i Marino di Chicco Jerikho, songulun mimingkono om ponoodo (penerbit) Indonesia. She is the older sister of the model and actress Sitha Marino.
Pamangai boros tokud Python
Python (dmto. 'lopung') nopo nga' iso boros tokud topong akaas om kiguno poinggayo. Woyosorou pomotuan dau lobi monginsok do komilodoguan do hisok miampai ogumu ponginsiran (indentation). Winonsoi di Guido van Rossum o boros tokud diti di tulivot 80on id Centrum Wiskunde & Informatica (Longkod Simbakuro om Sidkopoilaan) id Nidolon.
Python nopo nga' mongimuai-kawo dontuzat (dynamically type-checking) om momuhu-rinomos (garbage collected). Sokodungon nogi ogumu pamamaal ponokudan, poingampai donponuhuan (procedural), tanudkotos (object-oriented), om donpampos (functional).
Kinilou om Woyosorou
Boros tokud nokomoi mamakai do pongimuayan kawo, om rinuhangan do pongintaban suku (reference counting) om iso pomuhu rinomos kopiuman-galung (cycle-detecting garbage collector) koponguludan do tandaman (memory). Gunoon nogi di Python ponguyadan ngaran dontuzat (dynamic name resolution), i kopogisompuru do ngaran wayaan om osimban namot panau do nundar (program).
Nogi, taranon di pomotuan dau piipiro sakadai ponokudan donpampos (functional programming) maya do koubasanan Lisp (iso kaagu boros tokud). Haro dau pampos filter (sarak), map (tondos), om reduce (kuriai); pangahagan rayat (list comprehension), wakid (sets), om pomoros pomorun (generator expressions).
Nointigas o woyosorou lugu do boros tokud nokomoi id Zen of Python (PEP20) poingampai o tiilihan (aphorisms) poomitanan:
Mogot olumis ko' oita.
Mogot poindarampak ko' poingkinogos.
Mogot ointigas ko' obolit.
Mogot obolit ko' omungkang.
Kitahang komilodoguan.
Python (boros tokud)
Pamangai boros tokud Python
Python (dmto. 'lopung') nopo nga' iso boros tokud topong akaas om kiguno poinggayo. Woyosorou pomotuan dau lobi monginsok do komilodoguan do hisok miampai ogumu ponginsiran (indentation). Winonsoi di Guido van Rossum o boros tokud diti di tulivot 80on id Centrum Wiskunde & Informatica (Longkod Simbakuro om Sidkopoilaan) id Nidolon.
Python nopo nga' mongimuai-kawo dontuzat (dynamically type-checking) om momuhu-rinomos (garbage collected). Sokodungon nogi ogumu pamamaal ponokudan, poingampai donponuhuan (procedural), tanudkotos (object-oriented), om donpampos (functional).
Kinilou om Woyosorou
Boros tokud nokomoi mamakai do pongimuayan kawo, om rinuhangan do pongintaban suku (reference counting) om iso pomuhu rinomos kopiuman-galung (cycle-detecting garbage collector) koponguludan do tandaman (memory). Gunoon nogi di Python ponguyadan ngaran dontuzat (dynamic name resolution), i kopogisompuru do ngaran wayaan om osimban namot panau do nundar (program).
Nogi, taranon di pomotuan dau piipiro sakadai ponokudan donpampos (functional programming) maya do koubasanan Lisp (iso kaagu boros tokud). Haro dau pampos filter (sarak), map (tondos), om reduce (kuriai); pangahagan rayat (list comprehension), wakid (sets), om pomoros pomorun (generator expressions).
Nointigas o woyosorou lugu do boros tokud nokomoi id Zen of Python (PEP20) poingampai o tiilihan (aphorisms) poomitanan:
Mogot olumis ko' oita.
Mogot poindarampak ko' poingkinogos.
Mogot ointigas ko' obolit.
Mogot obolit ko' omungkang.
Kitahang komilodoguan.
Prnu nopo nga iso ngaran bandar id Estonia. Poingiliu iti id boogian kotonobon om tionon nopo nga id Kabupaten Prnu. Ontok toun 2005, kiginimu do soginumu 44,568 tulun o mogiigiyon id bandar diti miampai linaab do wilayah solinaab 32.22 km.
Qatar( , rumi: Qaar ; pamarait id lahjah kinoiyonon: ) toi ko' ngaran di poimbida' Pogun Qatar (  , rumi: Dawlat Qaar) nopo nga iso pogun ii poingiyon id Asia Kotonobon, minogion do Semenanjung Qatar tokoro id koibutan Kosilaon Semenanjung Arab. Iso'-iso; no wolit tindal do pogun Qatar miampai do Arab Saudi id kabaatan om wolit do suai nopo nga nosorili do Suok Parsi; ii minopotongkiad do Qatar miampai pogun pulou i misombol ii no tu Bahrain.
Raden Adjeng Kartini (boros Jawa: , ijaan wagu:Raden Ajeng Kartini @ Raden Ayu Kartini , ngaran kalapas nakasawo: Raden Ayu Kartini; 21 Ngiop 1879 - 13 Manom 1904) nopo nga songulun monunuat om mongingia tinaru Jawa.
Kartini nointutunan sabaagi tondu di popotimpuun koingkawason tondu momogun tinaru Jawa mantad nawayaan adat di popoimbulai koinggoritan suang do paganakan. Pomusarahan isido nakaanu popoingkawas tondu id Indonesia pogulu kagabasan pogun. Isido nointutunan sabaagi lundu nasionalis; nakaanu isido gaa sabaagi Pahlawan Nasional Indonesia montok goos disio.
Rafael Landry Tanubrata, i ointutunan sabaagi Rafael Tan (nosusu id Garut, Jawa Kotonobon, Indonesia ontok 16 Mialu 1986) nopo nga songulun modsisinding, susumayau, momuruan ababayan, mimingkono om mongingindapu do Indonesia. Isio nogi nga puru tinimungan do vokal tongokusai Smash. Minongimpuun i Rafael do gama ontok toun 2007 miampai sinumiliu model montok vidiu klip singel Ten 2 Five, "Eien No Ai". Ontok toun 2009, nakalantoi i Rafael do kinoyonon kotolu id suang Gatsby Styling Dance Competition nayatan Indonesia.
Spisis diti nopungaranan kinaantakan songulun di aba'al kokomoi do susumuni Ireland, Arthur Francis George Kerr di minonimung do sussumuni id Thailand . Kerr diti tulun di minogulu do minonimung do spesimen montok spisis diti di toun 1927 om tolu po kawagu di 1929. Spesimen di notimung ontok 3 Mansak 1929 id Khao Pho Ta Luang Kaeo pointoning id Ranong. notimung iti maya do saintifik.
Rahat nopo nga koduduo waig toosin ii miromut om momonu soginumu lobi 70 piatus do permukaan do pogun. Rahat nopo nga popisulimbang do iklim pogun om kiporanan toponsol id suang turugan roromu waig, karbon om nitroge.
Rahat Celtic nopo nga kinoyonon do Rahat Atlantik id labus kotogisan kabaatan Ireland i mirontob id koibutan do Selat Saint George; rontob suai kohompit no Selat Bristol, Selat Inggeris, om Teluk Biscay, miampai boogian i misampaping do Wales, Cornwall om Brittany. Pentas benua, i lumintuhun miampai monigowo, momorontob do piolitan kabaatan om kotonobon. Rahat Iroise id labus do Brittany nopo nga kohompit miampai poimponu. Isles of Scilly nogi nga kopulauan-kopulauan tokoro id rahat. 
Nakaanu o Rahat Celtic do ngaran mantad sakag Celtic mantad tana mirontob id koibutan om kosilahon E. W. L. Holt nopo nga pinoposogu do ngaran dii maamaso pogibaabarasan tangabaal ponginsadaan 1921 mantad Great Britain, Perancis om Ireland did Dublin. Boogian koibutan rahat nopo nga noroitan sabaagi soboogian mantad Selat Saint George, om boogian kabaatan nopo nga boogian di au oinisuai mantad "Ponginsamakan Kabaatan Kotonobon" kumaa Great Britain. Kosionuan montok ngaran di koubasan nopo nga oroso kopio gama do biologi marin, sidwatu om hidrologi id kinoyonon dii.
Iti nopo nga notorimo id Perancis pogulu nosiliu do koubasanan id pogun di kiboros Inggiris. Di 1957, minonuat i douard Le Danois do "the name Celtic Sea is hardly known even to oceanographers." Puru biologi marin om puru oseanografi nopo nga monorimo om momoguno, om potilombus nopo nga noguno do firma pogihuman petroleum.Pinungaranan iti id suang do atlas British 1963 nga artikel 1972 minooboros do, "nunu nopo i oroitan id pata British sabaagi Ponginsamakan Kotonobon, om nunu i linohou do industri tumau sabaagi Rahat Celtic mogigion id kotogisan kotonobon nopo nga au sumuku do miagal dilo. "
Sangkad rahat
Pata do Rahat Celtic i popioput do kotogisan Wilayah Celtic; Ireland, Wales, Cornwall om Brittany.
Id saalom do rahat, id siriba do Rahat Celtic nopo nga sukuon sabaagi do Celtic Shelf, soboogian mantad pelantar benua Eropah. Boogian koibutan kosilahon nopo nga kirinalom id pialatan do 90 om 100 m (300330 kaki), koingkawas kumaa Wayaan Saint George. Mantad tadon di misulak, rabung kotogisan i kumaa do kabaatan kotonobon nopo nga kikinawas di miagal, pinisuai do palung lobi kuang 50 m (160 kaki) rinalom. Permatang diti nobontuk gama do pasang surut soira tipong rahat lobi osiriba. Kabaatan 50U, bontuk turos pomogunan nopo nga au oulud.
Pogihuman tumau om gas id Rahat Celtic nopo nga kikalantayon do komersial di kirontod. Medan gas Kinsale Head nopo nga manahak soboogian tagayo do Republik Ireland di toun 1980-an om 1990-an. Aralom kopio waig montok turbin tongus pointatap. Kipotensi kopio o kinoyonon diti montok ladang tongus poinhampung 50W, om minamalan o TotalEnergies do projek miampai osomok no 100 MW.
Sidsorili
Rahat Celtic nopo nga kinoyonon ponginsadaan di ogumu kopio miampai ginumu sada aanu montok sontoun soginumu do 1.8 riong tan di toun 2007.
Apat kawo cetacean nopo nga insaru koindalan: sada paus minke, sada lumba-lumba hidung botol, sada lumba-lumba koubasanan miampai tinduk di oniba om sada lumba-lumba tuundorongon kapal rahat. Di pogulu po, ogumu o mamalia marin.
Rontob
Pata do Kinoyonon Rahat tumanud do Pangaga'an Kapal Rahat; Lundy id Rahat Celtic.
Aiso kowoowoyoon tindal montok popibaagi Rahat Celtic mantad Rahat Atlantik poingukab kumaa kabaatan om kotonobom. Montok rontob diti, pinoposogu i Holt do kontur marin 200 depa (370 m; 1,200 kaki) om pulou Ushant id tompok do Brittany.
Pokomoyon di pinasaga di toun 1974 do Puruan Hidrograf Tantara Rahat UK montok gunoon id suang do Carta Admiralty "pinorontob miampai garit di popioput do Ushant, Land's End, Hartland Point, Lundy Island, St. Govan's Head om Rosslare, tinumanud do kotogisan Ireland maya do hilo kinumaa id kabaatan om kinumaa Mizen Head, om potilombus minongompus do 200 meter isobath kumaa id latitud Ushant."
Kotinanan Hidrografi Sompomogunan nopo nga minanahak pokomoyon do rontob Rahat Laut Celtic miagal id siriba:
Id Koibutan. Rontob Kabaatan Rahat Ireland , kotogisan kabaatan Ireland, mantad garit Mizen Head i ginayat kumaa kinoyonon510N 1130W / 51.000N 11.500W / 51.000; -11.500.
Id Kotonobon om Kabaatan. Iso garit id kinoyonon510N 1130W / 51.000N 11.500W / 51.000; -11.500 Kabaatan gisom 49U, mantad hiri gisom latitud 4630'U id rontob Kotonobon Kotonobon Teluk Biscay , poingompus mantad dii kumaa Penmarch Point.
Id Kosilahon. Rontob Kotonobon Selat Inggiris om rontob kotonobon Selat Bristol .
Rahat China Kabaatan toi ko' Rahat Campa nopo nga rahat id boogian do Rahat Pasifik i alaab miampai lakun i kopiruba do tindal, i kohompit do kabaatan tana tagayo China (kohompit no selat Taiwan, Hongkong om nogi Makau), pulou Taiwan, gasait Asia Silaubaat (Vietnam om kotogisan kosilahon Malaysia), Kepulauan Riau, pulou Borneo, om kepulauan Luzon kahangkum do kinoyonon soginayo 3.500.000 km . Rahat China Kabaatan nopo nga mioput miampai rahat China Kosilahon maya do selat Taiwan, miampai rahat Filipina maya do selat Luzon, rahat Sulu maya do selat-selat i poinsorili do kepulauan Palawan (miagal do selat Mindodro om Balabak), selat Melaka maya selat Singapura om rahat Jawa maya selat Karimata om Bangka. Boogian Rahat China Kabaatan nogi nga kohompit no do; teluk Thai, teluk Tonkin om rahat Natuna. 
Poinladsong iti id:
Koibutan do Tana Tagayo China (China) om pulou Taiwan,
Kotonobon Filipina,
Koibutan Kotonobon Sabah (Malaysia), Sarawak (Malaysia) om Brunei,
Koibutan Indonesia,
Koibutan Kosilahon Semenanjung Tana' Tabai (Malaysia) om Singapura, miampai
Kosilahon Vietnam.
Piipiro kapal di otutunan kopio nopo nga nakasaalom do hiti. Miagal do kapal sangod British 'Prince of Wales' om Repulse. Kapal rahat China, Arab om Belanda nogi nga noroitan do nakasaalom do hiti om soboogian nopo nga id saalom po do rahat dii.
Rahat Cina Kabaatan nopo nga nosiliu lobi oponsol tu' wawayaan do kapal rahat mantad pogun China, Jepun , Korea om Amerika kumaa Kotonobon, kumaa id Kosilahon Tengah, India, Asia Kabaatan om Afrika. Lobi-lobi po soira nokoimbulai o torobong toi ko' pelantak petroleum om gas asli, lobi-lobi no id kowoigan Sarawak, Brunei om Terengganu. Rahat diti nogi nga sabaagi wawayaan strategik montok pamadagangan om ponginsadaan.
Rahat Napatai (  , romanized:al-Bar al-Mayyit, or  , al-Bar al-Mayt; Hebrew:  , romanized:Ym hamMela), ointutunan nogi sabaagi ngaran suai, nopo nga iso tasik waig osin i aiso kotogisan, nosorilian do Jordan ponong id kosilahon, nasaladan Israel ponong kotonobon om Israel ponong kabaatan kotonobon. Poinladsong ii id Jordan Rift Valley, om lokos oponsol (utama) nopo dau nga Bawang Jordan.
Ii nogi nga iso tiyonon do totombuluyon kolidasan koiso id pomogunan om nosiliu do pombokal mogikaakawo do kawo produk, mantad asfalt montok mumia Mosir gisom potasy montok baja.
Toh Puan Datuk Seri Panglima HajahRahimah StephensP.G.D.K., S.P.D.K.Surupu Lamin Koundangan Damung Sabahmontok KiuluDalam jawatan15 Madas 1976 1985Preceded byMohammad Fuad StephensSucceeded byGisin Lombut
Maklumat peribadiKinosusuonCecilia June Lutter(1930-10-22)Gumas 22, 1930Beaufort, Borneo UtaraKapatayon14 Gomot 2022(2022-03-14) (umul91)Kota Kinabalu, Sabah, MalaysiaCauseofdeathSerangan jantungMomogunMalaysiaSawoMohammad Fuad StephensTanakAffendi StephensAsgari StephensFaridah StephensFauziah Stephens
Toh Puan Rahimah Stephens (22 Gumas 1930 - 14 Gomot 2022. (Nosusu id: Beaufort, Sabah) sawo di Tun Fuad Stephens, Ketua Panalad Sabah di kumoiso. Nokoumbal isido popoindalan tonggungan sabaagi ADUN watas Kiulu, Tuaran, Sabah. Ontok toun 2011, nakaanu isido gaa "Tokoh Mubarak 2011" ontok ababayan Perhimpunan Agung Tahunan Majlis Bekas Wakil Rakyat (Mubarak) Ko'-8 id Kota Kinabalu.
Politik
Pandu Puteri
Dinumadi isido puruan Pandu Puteri Tunas, Pandu Puteri Remaja om Pandu Puteri Renjer hiza poinsikul. Id toun 1951, minomuruan isido Pandu Puteri Tunas sabaagi Kakak Setia id Kota Kinabalu. Id toun 1959 gisom 1960-an, nadadi isido puruan majlis Pandu Puteri pogun Sabah. Sumusuhut, id toun 1974, nadadi isido gugumompi' pisompuruan Pandu Puteri Malaysia ra'an Sabah.
Id toun 2000,monguhup isido 'Dagangon Mija' id Hotel Magellan Sutera kopihondot Kinouliton Ko-80 Pandu Puteri id Sabah. Ka'ampai isido id suang kopotoundaan om pinirundingan miampai Hotel Le Meridien, Kota kinabalu montok popoindalan Panangbarasan Pesuruhjaya om Miting Abantung Sontounan Pisompuruan Pandu Puteri Malaysia di Mahas 2006. 
Kouhupan Suai
Aparu nogi isido id suang Suma'ap Tuberculosis Association (SABATA), Pisompuruan Bulan Sabit Malaysia (ra'an Sabah), Inner Wheel Club, National Stokees Association, Ra'an Sabah (NASAM), om Senior Citizen Association. Isido nogi minongimpu'un Sabah Heart Fund (SOS).
Gaa'
Nokotorimo isido midol P.G.D.K. di minogowit pangarait ""Datuk" (di toun 1971) om Gaa S.P.D.K. di minogowit pangarait Datuk Panglima (di toun 1982). Di toun 1985 nokotorimo isido "Tun Fatimah Gold Award" mantad NCWO. Suai ko iri, karamit nogi isido gaa "Tokoh Ko'onduan" kopihondot Tadau Ko'onduan 2003 ontok 19 Gumas 2003.
Raka Rasmi ontok 1952
Ni Gusti Ayu Raka Rasmi (10 Gomot 1939  17 Gomot 2018), ointutunan nogi sabaagi Raka Rasmi, nopo nga songulun susumayau Bali i minopointutun do inus gaya sayau Bali kumaa pomogunan. Isido nopo nga puru bobos omulok do tinimungan Sayau Bali, Susumayau Bali, di koiso nokopomonsoi kosolimbahan id Mirika Sompuu ontok toun 1952.
Minongimpuun i Rasmi do gama dau ontok toun 1951 sabaagi soboogian mantad Sekaha Gong Peliatan. Sumusuhut, norubaan isido di John Coast, bagas diplomat Inggeris, i minombontuk do tinimungan sayau Bali.
Rasmi nopo nga tulun koiso i nakaanu sinumayau do Oleg Tamulilingan, toi ko' Bumblebee, iso sayau kontroversial ontok dii id nombo susumayau kusai om tondu nopo nga sumorili tiso om tiso.
Ontok toun 2005, isido nopo nga soboogian mantad kosolimbahan festival i nakaanu gaa i popiamung susumayau veteran sandad miampai artis di mumang nogi buru.
Ramen nopo nga iso kawo taakanon Jepun id bontuk mi sup. Koubasanan nopo, posurungon o ramen miampai waig di tinanok, om momoguno momiro sawat miagal ko' daging wogok, rumpai rahat okoring, kamaboko, losun, om nogi tawaran. Doos tikid koiyonon toi ko' wilayah id Jepun haro kawo ramen sosondii, mantad ramen tonkotsu id Kyushu gisom ramen miso id Hokkaido.
Nawayaan
Restoran Ramen id Johor, Malaysia
Sundung noruput do minangakan i Tokugawa Mitsukuni doo ramen ontok kolimpupuson hinotusan ko-17, nga nalaku nogi o taakanon diti ontok timpu Meiji (ahal diti tu solinaid nawayaan, taakanon nopo do Jepun nga kogumuan mantad do rapaon om nogi rahat kanto). Kopointutunan taakanon Amerika om Eropah di mumang do koingkawas kopoosilan do daging kitonggungan tagayo id koinlaaban do ramen.
Pinointutun o ramen id Jepun ontok timpu Meiji. Silaon ramen nopo nga mantad ms:Hokkaid ontok tontok Taisho.
Sundung do mantad China, timpu kopio pinointutun o ramen id Jepun nga amu po oilaan. Nontodonon hogot "ramen" nogi nga kakal po piboros-boroson. Haro iso hipotesis i milo ponongkuyaan, id hombo "ramen" nopo nga pomoroitan Jepun montok hogot boros Sina (lamian). i kikomoyon do "mi gayaton" (ngaran di kakal po gunaon montok kawo mi miagal diti id boros sina). Iso po kaagu hipotesis id hombo (laomian) toi ko' "mi tua" nopo nga bontuk sandad dau om iso po kawagu hipotesis i kiboros do ramen nopo nga roitan sabaagi (lmin), ii nopo nga mi di noonsok id sos di apakot om kikanji. Suai ko ii, (lomin, "lo mein") ii kirati "mongukod' om kikomoyon do poposuang kaida' mogonsok mi diti miampai popoubug id suang waig di gumolok pogulu posolianon momoguno jaring dawai.
Id kotimpuunon timpu Meiji, olohou ramen do shina soba nga baino sabaag chuka soba tu lobi otorimo do tulun ginumuan. Ontok toun 1900, restoran-restoran i popotounda taakanon Sina mantad Canton om Shanghai, popotounda nogi do ramen di aasil mantad mi (i sininsib om okon ko' ginayat momoguno longon), miampai momiro om sup di pinorolot do silaon om tulang do wogok. Kogumuan nopo tulun sina nga mongukab do kadai mimpanau, papadagang ramen om ladu gyza kumaa pakalaja. Ontok toun 1900-an, kadai-kadai diti nopo nga momoguno tiso kakamot di sougion i pinungaranan do charumera montok mamagayat ginawo moomoboli. Iti nopo nga iso koubasanan di kakal po gunaongisom baino maya pomologod rolou om rakaman di noulit. Ontok kotimpuunon timpu Shwa, osili ramen sabaagi iso taakanon di korohian soira makan id soliwan do walai.
Alapas Pisangadan Pogun II, tapung omura; di noimport mantad A.S. nokosuang id Jepun. Id timpu nogii dii, ogumu souder Jepun di ginumili mantad China om tana' tagayo Asia Kosilahon, kogumuan nopo diolo nga oubas no do taakanon Cina om pongukab no do restoran China id posorili Jepun. Sundung do popular, taakanon ramen nopo nga hilo no solian milo kanon.
Ontok toun 1958, minonoodo i Ti Momofuku Ando, minongimpu'un om ponorikohon do Nissin Foods, do mi tosikap. Mi tosikap nopo nga nosili isi todo'on Jepun di kalantoi kopio ontok hinotusan ko-20 id iso pomoundian, popomilo isai-isai nopo do mangakan taakanon diti miampai momoruhang do waig talasu no.
Mantad 1980-an, nosili o ramen do iso kointutunan koubasanan Jepun om nosoriuk mantad mogisuusuai perspektif. Id timpu di miagal nogi, mogiikaakawo ramen Jepun di nokosolian id pasaran sompogunon om milo manganu maya ngaran koiyonon sandad. Iso muzium ramen noukab id Yokohama ontok toun 1994.
Gambalan Tohontol
Ramen layo poimbida mantad Hokkaido
Mi di gunaon id ramen nopo nga totus mantad apat bahan tohontol:
tapung gandum miampai gluten di ogumu
tusi
waig
Ramen kari opodos mantad Hokkaidokansui  - iso kawo waig di poimbida ii kiharo bahan kimia pinoruhang miagal ko' kalium karbonat, natrium karbonat om sumoonu nogi asid fosfat. Naanu o ngaran diti mantad iso kolumpa id Suang Mongolia, China ii oilaan kiharo tusi kimia miagal idi di akawas.
Ramlee Awang Murshid
Ramlee Awang MurshidBorn (1967-11-04) 4 Milau 1967 (umul57)Papar, Sabah, MalaysiaPakalajaanMonunuat, columnistPondidikanB.A., (Mass Communication)AlmamaterUniversiti Kebangsaan Malaysia (2000)Period1995-dinondoGenreNovelSpouseDayang Aminah Datuk Aliudin (m. 1990)ChildrenMuhammad AizuddinWebsitekelabram.com
Ramlee Awang Murshid (nosusu ontok 4 Milau 1967, id Papar, Malaysia) nopo nga songulun novelis Malaysia kiraha Tabai Brunei.
Koposion om gama
Nokotorimo isio ponudukan id Sikul Tosiriba Kapayan hilo Kota Kinabalu mantad 1974 gisom 1979 om minongoput ponudukan pintangaan hilo Sabah College, Kota Kinabalu om nakaawi ponginabasan ontok toun 1984. Sumusuhut, minongoput isio ponginabasan takawas id Universiti Kebangsaan Malaysia, id nombo nakaanu isio Sijil Komunikasi ontok 2000 om Ijazah Sarjana Muda Sastera (Kepujian) id suang gana Komunikasi.
Nokohompit isio id gana teater mantad di omulok po, sumoonu sabaagi monunuhu, monunuat skrip toi ko mimingkono. Koumbal nogi isio momuru sabaagi wartawan id Radio Soduontong Malaysia (RTM) solinaid 20 toun, mantad 1986 gisom 2010. Poingkalaja sabaagi wartawan, sumoonu mogowit disio kumaa id mogisuusuai pogun nopo nga ahal di oponsol id suang ponuatan dau. Nakaanu isio inspirasi mantad koinganan montok piipiro karya dau i kiwaa latar likud do pogun labus miagal do Jipun.
Koposion sondii
Sinumawwo isio di Dayang Aminah Datuk Aliudin mantad 14 Mansak 1990. Kiwaa songulun tanak diolo pinungaranan do Muhammad Aizuddin Haiqal.
Gaa
Nokolimbou koduo montok novel Igauan Maut (1995) id suang Pialaan Ponuatan Novel Nosukod i pinaanjul do Dewan Boros dan Pustaka, cawangan Kota.
Gaa' Sastera Sabah 1995/1996 maya novel Igauan Maut.
Nokolimbou koduo montok novel Pei Pan id suang Sako Novel National Award 2002.
Gaa' Sastera Sabah 2004/2005 maya novel Pei Pan
Gaa' Sastera Sabah 2006/2007 maya novel Bagaikan Puteri.
Berita Harian Reader's Favourite Book Award 2009 maya novel Hijab Sang Pencinta (Nokolimbou Kotolu)
Pinalabus iso adaptasi filim mantad iso karya ointutunan di Ramlee, Tombiruo: Penunggu Rimba do Astro Shaw, papalabus buuk Karangkraf, Ideate Media om syarikat produksi di Ramlee sondii, Layar Sunan. Pinosolimbou filim dii hilo pawwagam ontok 16 Gumas 2017. Masaan nogi o apat syarikat dii papaasil adaptasi filim montok karya suai kiuhu Bagaikan Puteri, iso novel fiksyen nawayaan kokomoi songulun sumandak i nokoongoi id hinotusan ko-15 om nokouhang miampai songulun laksamana Kesulatanan Aceh.
Nosiliu adaptasi o novel thriller Mandatori doid siri mini onom episod sabaagi kosolimbahan ekslusif id koumatan on-demand Astro First, ponounda soduontong satelit Malaysia ontok kolimpupuson toun 2017.
Ramona ZamzamTinorubung i Ramona id suang ababayan MeleTOP di Astro Ria ontok 31 Gomot 2015.KinosusuonRos Ramona Qadira binti Mohd Zamzam (1990-06-25) Mahas 25, 1990 (umul34)Nuluhon Mertajam, Pulou Pinang, MalaysiaPondidikanDiploma Pengurusan PerniagaanSinikulanKolej SEGIKalajaMimingkono, model, momuruan ababayanTounmimparagat2002dinondoSawo
Ros Ramona Qadira Mohd Zamzam (nosusu ontok 25 Mahas 1990) nopo nga songulun mimingkono om model tondu Malaysia. Isido nopo nga bagas do mamampayat Dewi Remaja 2009/10 om ointutunan maya kono id soduontong om filem. Minongimpuun isido gama sabaagi model ontok a 2002 om minimpuun doid gana pinsingkanaan ontok 2006 di 14 nogi o toun om nointutunan soira minsingkono id suang filem Castello i pinosolimbou ontok 2006.
Ramona nopo nga kiraha peranakan Tabai, Pakistan, Jerman om Thailand nosusu id Nuluhon Mertajam, Pulou Pinang om nakagayo id Ipoh, Perak. Isido nopo nga tanak koiso mantad duo miobpinai.. Ontok di 4 nogi toun, nokoumbal i Ramona suminikul id sikul do Cina. Kiwaa o kelulusan di Ramona id suang gana Perniagaan id Kolej SEGI (dinondo nopo nga Universiti SEGi).
Sinumawo isido miampai songulun tulun Palestin, Rami Alashkar ontok 1 Mikat 2015. Maya pikoruhangan dau miampai di Alashkar, kitanak isido tondu kingaran do i Ivanna Alashkar. Mamaagi o mikoruhang diti do timpu diolo montok Kuala Lumpur, Malaysia om Tebing Kotonobon, Palestin.
Ontok toun 2002, i hiza 12 o toun om kakal popoinsikul, minongimpuun i Ramona Zamzam do gama peragaan miampai sinumiliu penghias id dumbangan do bolikan majalah tangaanak, Majalah Bintang Kecil. 4 toun kalapas dii, minongimpuun i Ramona do gama id gana pinsingkanaan maya filem Castello arahan Bade Hj. Azmi pinsingkanaan di Rosyam Nor, Liyana Jasmay om Erra Fazira.
Ontok toun 2010, nosiliu i Ramona do mamampayat Dewi Remaja 2009/10 miampai di Neelofa, Syatilla Melvin, Anzalna Nasir om Izara Aishah id nombo nakalantoi isido id kinoyonon kolimo. Koposolimbahan soduontong disido di koiso nopo nga ontok 2011 maya drama Begitukah Cinta id TV3. Sumusuhut, minsingkono isido sabaagi i Shireen id suang drama Cinta Jangan Pergi lpinsingkanaan di Remy Ishak om Tiz Zaqyah.
Minsingkono nogi i Ramona sabaagi i Nadia, songulun mantad puru tinimungan mananakau Geng Anarkis id suang filem filem koimaan tangaraat, KL Special Force arahan Syafiq Yusof pinsingkanaan di Rosyam Nor, Syamsul Yusof om Fattah Amin. Nokosolimbou o filem diti ontok 8 Gomot 2018 om nosiliu do iso o kalantayan komersial om kritis.
Ranau nopo nga iso watas id boogian Pantai Kotonobon Utara Pogun Sabah, Malaysia. Naaga do ginumu mogiigion id watas dii ontok di toun 2000 nopo nga soginumu 70,649 do tulun. Watas Ranau poingsondot id (Latitud) 5 30 U,6 25 U om (Longtitud) 116 30,117 5 T. Watas diti nosorili do 7 watas suai ii nopo nga Tuaran, Kota Belud, Kota Marudu, Tambunan, Keningau, Kinabatangan, Beluran om nogi Kota Belud. Kiwaa tolu' talun id watas Ranau di kosiliu do popiromut watas ii nopo nga talun Ranau/Tamparuli, Jalanraya Ranau/Telupid om Jalanraya Ranau/Tambunan. Ointutunan nogi Ranau sabaagi do iso watas di kosiliu gaab kotombuluian id taang kabansaan om nogi global. Kinoyonon diti miagal nogi do Kolam Air Panas Poring, Taman Negara Nulu Kinabalu, Ladang Sabah Tea, Pekan Kundang, Lombong Mamut, Sungai Liwogu, Memorial Park Kundasang badi om nogi ogumu po suai.
Nontodonon ngaran Ranau
Ngaran Ranau naanu mantad boros Ranahon ii kikomoyon do 'sawah padi'. Ahal diti miagal diti tu koubasanan nopo do mogigion watas Ranau nga mananom do parai tidong nga montok tulun di mongingion id dolungan Ranau, mananom do parai rana'.
Ranau naanu mantad pamalahawan toniba ranahon. Soira nokoburu, pinakakal om nosiliu Ranau sabaagi ngaran rasmi watas dii.
Ranau (koiyonon pisompuruan)
Ranau nopo nga iso koiyonon pisompuruan id Sabah, Malaysia i haro mongongobi id Dewan Rakyat maya kod P179.
Koiyonon Parlimen diti nimpuunan pialaan id toun 2004 om momonsoi mandat kumaa songulun puruan Dewan Rakyat id Parlimen Malaysia tumanud sistem tundi togumu.
Rangalau di au noungkonitan om noungkonitan
Rangalau (ngaran botani: Nephelium lappaceum) nopo nga Spesies puun i mongua id paganakan Sapindaceae. Mantad ii id kinoyonon tropika Asia Silaubaat kaampai no Vietnam, Laos, Kemboja, Thailand, Myanmar, Malaysia, Indonesia om Sri Lanka. Tanom nopo diti nga ogumu id Asia Silaubaat om haro okuri id Sri Lanka, New Guinea, Australia, Amerika om Afrika.
Pobolion o tua dii miampai ahata om au alaid o tinahanan.
Pomungaranan
Ngaran rangalau id malayu (rambutan)  naanu mantad hogot rambut miampai dohuri -an tu' kulit dii noponu do hulu di asapou.
Botani
Puun rangalau malar otomou i sumuni korikot do kinawas 15 - 24 toi ko' 30 meter. Poingulud do mogisoli-oli o roun-roun dau id palapa 14-30 sm ninaru, sanrawo palapa roun kiharo 2-11 tanak roun i kituku 5-28 sentimeter ninaru om 2 -10 sm linaab, Hari tolu kawo rangalau i ointutunan maya bontuk tanak roun do puun. 
Haro iso ( kusai toi ko' tondu) toi ko' duo kawo bunga i mimbulai id sanwatang puun rangalau. Bunga kusai om bunga tondu nopo nga kibontuk do cakera 2.5 - 5 mm linaab, kiwotik opurak, osilou om otomou, om aiso kulupak id rawo 15-30 ninaru; bunga kusai kiharo sulur nga aiso pistil om bunga tondu nopo nga kiharo cepu debunga i pointobon.
Tua'
Kawo tua' nopo nga drup i kibontuk obolugu alabi 3-6 sm (alalambat gisom 8 sm) ninaru om 3-4 sm linaab. Sanrawo tua' rangalau haro 10-20 tua'. Kulit di noponu 'tobuk' tanaru (spinterns) i ouhan do kumilong om monokodung kumaa transpirasi tua' i mongorumbak do kosonongo' di tua'. Onsok songinan tua' rangalau kalapas 5 gisom 10 tadau i kiwotik aragang, osilou toi ko' orin. Suang nopo nga kiwotik opurak om olobot do babang miampai roso oomis, momolopot iti do songinan linso di oluning om kiwotik sokulat miampai garit longkod 1-1.3 sm. 
Khasiat
Suang mineral id tua' rangalau nopo nga 22 kalsium, 6 protein, 2.5 zat bosi om 5 natrium; suang vitamin id tua' rangalau nopo nga 49 vitamin K, 0.01 vitamin B1, 0.04 vitamin B2, 0.1 niasin om 38.6 vitamin C. 
Panakagan
Puun rangalau milo tonomon maya linso toi ko' pioputan. Linso rangalau nopo nga kawo rekalsitran. Linso diti milo poosokon id suang kutak panatakan om nuru poundolihon id polibeg kituku 20 x 25 cm soira korikot kinawas lobi kuang 30 cm. Linso diti milo nogi tilombuson poosokon id polibeg. Kosoruan nogi do rangalau diti milo pasakagon miampai ralan pioputan. Wonsoyon pioputan mato sobul diti soira ginayo puun kaagal batang pinsil om pinopoimbulai do roun wagu. 
Pananaman
Luang pananaman kituku 60 x 60 x 60 cm nuru potoundaon miampai sinodu 10 m id sistom pananaman tolu toi ko' apat pasagi miagal. Tana i pinorolot miampai 10 - 15 kg baja organik om 0.5 kg kg baja fosfat nuru gunoon sabaagi baja guas. 
Kotimpuunan timpu rumasam nopo nga hiza i kosuodng kopio montok popotimpuun gama pananaman id dumo. Tanak guas i wagu tinanom nuru tamangan miampai struktur pongolig miagal do palapa roun piasau. Milo somponon montok mongumolig kosoguban tana om manamong sunion sakot. 
Rasamah Naomi Navarendram toi ko 'FR Bhupalan' (84 tahun) nopo nga songulun mongingia, luguan kesatuan dan aktivis. Disido nopo nga lulusan Universiti Malaya id Singapura (1955). Nokosiliu yau sabaagi mongingia id Methodist Girls School id Pulou Pinang om mamaso dii, oprihatin tomod yau kumaa mongingia tondu suai di noontok diskriminasi mantad aspek koonuan (gaji).
Disido nopo nga presiden pengasas Kesatuan Mongingia Tondu Pisompuruan Tana' Tabai id toun 1960.
Rasionalisme
Ren Descartes, filasafat Prancis it minonimpuhun do rasionalisme moden id pomogunan kotobon..
Rasionalisme nopo nga iso kaida ponoriukan it poposotol do pomusarahan sabaagi toud tapangkal do koilaan. Rasionalisme kopogowit do rati teori di posotolon do empirisisme, sabab au yau kotorimo do pancaindera sabaagi toud koilaan. Konsep tapangkal diti kaanu popokito do kotumbayaan di ogirot kokomoi autoriti do pomusarahan id suang ponoriukan do toinsanai gana koilaan montok popokito do katapatan. 
Rasionalisme nogi nga nosili sabaagi iso aspek di insaru gunoon montok mongilo taang intelektual sandad sosongulun. Mantad di nogi, rasionalisme di kitimpohon nilai saintifik au kopio kotorimo do kaharaan wahyu om mukjizat sabab koduduo ahal dilo au otorimo do logik. Pongilaan do iso-iso ahal di saintifik toi ko au nopo nga oilaan mantad logik nangku toi au ahal di. 
Koilaan sandad
Rasionalisme haro id suo konteks om gana:
Gana ugama: id gana ugama, rasionalisme nopo nga iso goos sumaap do nuludan ugama maya kritikan.
Gana sidilo (philosophy): id gana sidilo (philosophy), rasionalisme nopo nga iso goos it sumaap do pomusarahan mantad sidilo (philosophy) empirisme, om oponsol nogi id aspek teori.
Rasionalisme nopo nga iso pomusarahan di kopisulak do pomusarahan emperisisme, sabab rasionalisme kaanu poposotol do toilaan nopo nga aanu manta aasil pomusarahan. Pomusarahan diti nogi nga haro pionitan do ahal ideologi miampai pomusarahan humanisme om atiesme, iri no tu kaanu mogiboboros ahal-ahal di poinlabus do kotumbayaan om ugama tongoulun. Sundung pia di nga haro ii kasari pisuaian do pomusarahan-pomusarahan diti, iri no tu:
Humanisme poinlongkod id tongulun om tasil dau sabaagi agop pogibabarasan. Nga rasionalisme au nokoumbal momoros do perspektif pomusarahan diti poinlongkod montok tongulun no, sabab iri nogi tu haro rasionalis-rasionalis di au kotorimo do woyo pomusarahan humanisme diti.
Ateisme miagal di oilaan dati nopo nga iso kotumbayaan om pomusarahan di au kotorimo do kotumbayaan kumaa dewa om kinorohingan, nga rasionalisme au nokoboros do nunu-nunu kokomoi koponorimaan do dewa om kinorohingan. Sundung pia rasionalis moden kiwaa rahung tagayo do atheis nga au toinsanai rasionalis nopo nga atheis.
Id labus konteks ugama, rasionalisme asaru oguno id gana suai it poinsandad miagalko id gana politik om sosial. Id gana poinghompit, ahal popopipit do topurimanan, kotumbayaan sandad toi ko tadat koubasanan id iso iso tinimungan tulun nopo nga iso woyo toponsol do perspektif rasionalis diti.
Hiza pintanganan do hinotusan ko-20, haro tradisi rasionalisme di obobos apanggot om oulud, it narahung do kogumuan tulun mantad tinimungan intelektual om momumusorou tosinggawa.
Rasionalisme moden kiwaa okuri no piagalan do rasionalisme kontinental it nitolinahas di Ren Descartes. Pisuaian ii bobos atalang nopo nga rahung do gana simbakuro id rasionalisme moden di kaanu popokito do katapatan iso-iso ahal maya pongumbalan om pogintangan ii katanud do proses saintifik, iri no tu iso proses di au kookunan do rasionalisme kontinental.
Rasionalisme moral, toi ko ointutunan nogi sabaagi rasionalisme kowowoyoo tosonong (ethics), nopo nga iso woyo pomusarahan id suang meta-etika lobi-lobi po id epistomologi etika it kaanu pinopousul do prinsip moral nopo nga oilaan maya panantaman om pounayan no. Piipiro tokoh di bobos ointutunan id gana nawayaan sidilo (philosophy) it ogorot poposotol om momogompi do rasionalisme moral nopo nga ii Plato om ii Immanuel Kant. Nga tokoh di bobos ointutunan id goos au kotorimo do woyo pomusarahan sidilo (philosophy) diti nopo nga David Hume. Id tadau baino, filasafat di kaanu momogompi do woyo sidilo (philosophy) diti nopo nga ii Richard Hare, Christine Korsgaard, Alan Gewirth, om Michael Smith.
Kim Won-sik (; nosusu ontok 15 Mansak 1993), lobi ointutunan sabaagi Ravi , nopo nga rapper, susuminding, monunupu sinding, record producer do Kabaatan Korea om minonuridong do record label Groovl1n om The L1VE. Isio nopo nga bagas puru tinimungan kusai Kabaatan Korea Boy group VIXX om sub-unit VIXX LR. Debut isio sabaagi artis solo ontok 9 Milatok 2017, miampai minapalabus do debut mini album R.eal1ze.
Ontok 27 Mahas 2019, pinopoilo i Ravi mantad akaun Twitter om Instagram dau miampai ngaran label hip-hop dau sondii i Groovl1n (Hangul: ) piomungan do Groove om Goblin i kirati do "Kosogito kaum Kosilahon". Label dii nogi nga kohompit do Cold Bay, Chillin Homie om Xydo (Park Chi Woong) i nokoumbal do kumaraja miampai dau di pogulu po. 
"Bonjour, Monsieur Courbet", 1854. lukisan realisme di Gustave Courbet.
Realisme id inus kopokitanan nopo nga kokomoi goos popokito do subjek di osorou id bontuk abstrak id iso aasil karya id bontuk fizikal. Suai mantad di, realisme nogi nga kaanu monuku do kopokitanan do katapatan di poimpuno miampai aiso ahal di polisokon, iti osonong toi ko araat.
Pogibabarasan kokomoi realisme id inus kopokitanan kaanu nogi monuku do goos koundolihon do koubasanan it nokotimpuhun id Perancis hiza pintanganan hinotusan ko-19. Poomitaanan aasil karya di poinghompit do aspek diti nopo nga ii nowonsoi di Honore Daumier.
Aasil karya
 Diego Velzquez, mangakan tangaadau do momumutanom, c. 1620
Adriaen Brouwer, id suang Tavern, c. 1630
Quiringh van Brekelenkam, id suang kadai ponombiaran, 1653
Giacomo Ceruti, monombir o tondu do bantal, 1720s
Jean-Baptiste-Simon Chardin, momolihung oo tondu do bawang, c. 1738, Alte Pinakothek.
Jean-Baptiste Greuze, momomupu kobog, 1761
Sir Luke Fildes, The Widower, 1876
William Bell Scott basi om tohun, 185560
Recep Tayyip Erdoan (linohou sabaagi , toi ko' ; nosusu ontok 26 Mansak 1954) nopo nga puru politik Turki om Presiden Turki ko-12 mantad po 2014. Isio nopo diti nga ponorikohon Simpung Keadilan dan Pembangunan (AKP) i nakalantoi doid kopomilian pilihan raya umum Turki 2007 om 2011. Pogulu po dirri, isio nopo nga songulun Datuk Bandar Istanbul mantad 1994 gisom 1998.
Nosusu i Erdogan id Kasimpasa, Istanbul. Ogumu koboros do paganakan nopo dau nga tinungkusan rurumikot mantad Georgia i pongion hilo id Batum om Rize. Ontok do timpu kotombuluyan disio hilo id Georgia ontok 2004, minongoi isio tombului doid tadon sandad do komolohingan dau di pogulu. Koposion do tangaanak dau nopo nga pinaawi id Rize gisom kiumul 13 toun. Suai ko' ilo', minangawi isio do sikul id Sikul Imam Hatip om Universiti Marmara doid suang gana jurusan kobodian om simbakuro kotoinaan. Nointutunan nogi i Erdogan sabaagi songulun mamamain buul sipak profesional mantad po di 16 toun.
Minampayat politik
Ontok di toun 1970-an, poingkaraja i Erdogan id Istanbul miampai syarikat sasakayon perbandaran i noilaan do IETT. Okon ko' ilo'no, oaktif nogi isio doid politik miampai mampayat do simpung Penyelamat Negara i pinoturidong di Necmettin Erbakan.
Nokotoguang o pogun Turki do kouyuuyuon kaganggarau tu simpung Erbakan i pointosol kumaa Silam nopo nga sinongkiwal om nunggar do soudor Turki i sekular id nombo do sabab nopo kaka dilo nga montok mongumolig pogun. Pointopot nopo daa ontok dilo nga orosian i tongosoudor do rahung nopo diolo nga kumuri om amu kaanu mampayat doid Kesatuan Eropah.
Kada koboruluong do Republik Rakyat China
"Taiwan" miampai "Watas Taiwan" nolisang id rounon diti. Rounon diti nopo nga kokomoi do kopomorintaan ii momorinta do Pulou Taiwan. Montok hogot suai id suang ngaran di miagal, mai intaai Taiwab (mogidu kosowuton)
Republik China id Taiwan   - )
"Republik China" nolisang id rounon diti miagal di pinokunan montok mamahagi do rounon diti kumaa duo ii no tu iso nopo nga rounon diti om iso kaagu Republik China (1911-1949). Iti nopo nga kinoulaion Republik China ontok iso timpu okon ko id Taiwan nga id tana tagayo China pogulu toun 1949.
Republik China toi ko' lobi ointutunan sabaagi Taiwan (Cina Tradisional: , Cina Ringkas: , pinyin: Zhnghu Mngu Wade-Giles: Chung-hua Min-kuo, Tongyong Pinyin: JhongHu MnGu, Dialek Taiwan: Tiong-ho Bn-kok) nopo nga iso pulou ii poingiliu id silaubaat China. Taiwan nopo nga momorinta kopulauan Pescadores, Quemoy, om Kepulauan Matsu. Id Boros Tabai, miagal nogi id Boros Cina, ngaran  "Taiwan" gunoon montok sumuku do Taiwan om koubasanan roiton tulun Taiwan ( Tiwn rn). Mulong pia do "Republik China Taiwan" nopo nga ngaran di poimbida, boros "China" di sondii ontok timpu di baino koubasanan sumuku do tana tagayo China ii kopomorintaan dau nasanganu do Republik Rakyat China kahapas naayi pomorintaan id kopomorintaan Republik China ontok toun 1949. Intangai Republik CHina (1911-1949) om Pisangadan Piompinaian Cina montok kotolinahasan di sumusuhut.
Republik Georgia
Bondira Georgia
Jata Georgia
Georgia (Boros Georgia:  Sakartvelo; noitutunan mantad toun 1990 gisom 1995 sabaagi Republik Georgia) nopo nga iso pogun id kosilahon Rahat Oitom id kabaatan Kaukasus. Bagas republik montok Koisaan Soviet ii miwolit do Rusia id koibutan om Turki, Armenia om Azerbaijian id kabaatan.
Republik Rakyat China
Bondira China
China (Cina: ), lobi otutunan sabaagi ngaran kopio Republik Rakyat China (Cina: ), nopo nga iso pogun id Asia Kosilahon ii pogun id bobos togumu o mogigion id pomogunan hinombo lobi 1,300 juta tulun, aga-aga iso per limo tulun id pomogunan. China nopo nga kolunduan'on do Simpung Komunis China id siriba do iso sistem simpung, om kigana' id 22 watas (provinsi), limo kinoiyonon kiautonomi, apat kakadayan tadbiran potilombus (Beijing, Tianjin, Shanghai om Chongqing), om duo kinoyonon kotoinaan poimbida ii akawas o autonomi. (Hong Kong om Makau). Tina pogun RRC nopo nga Beijing.
Retorik
Retorik (mantad gamut boros Yunani: ; rhtr, pemidato, mongingia) nopo diti nga soni toi ko' kararalano minonisiwo maya boros lisan, visual toi ko' ponuatan. Komoyon do retorik diti nga nakalaab no ontok do nokosiliu o retorik iso gana ponoriukan id universiti. Montok dii, retorik klasik (miagal di pinokomoi id sawat) misuai kumaa retorik komtemporari i nogi kapa'ampai linahas do tiks ponuatan om visual. 
Retorik klasik minangan ia'o id suang sastara liberal mantad om poinsuang id tinimungan trivium. Id suang tontok doulu om pintangaan ponoriukan puralan boros i poposotol do pomogunaan boros di otopot, kosudong, kaakun do ginawo om kibagas id suang ponoriukan om kritikan karya sastara. Logik nopo nga poposotol pongumbalan om pamansaian kaba'alon wagu maya karaaralano tuhot om tisimbar. Om retorik nopo nga poposotol do karalano minonisiwo id suang kinoyonon ogonop om komisiwal, miagal do Dewan Pitimungan toi ko' kuut. Kogumuan Retorik nga oguno id suang tinimungan tulun demokratik miampai prinsip kobibasan mimboros , kobibasan kitinimungan om kobibasan komisiwal.
Konsep retorik nopo diti nga nakalaab no mantad gana komisiwal, kooturan, pionitan do ogonop, pamataran, om popointutun kumaa gana suai miagal kosianan tulun, ugama, simbakuro sosial, kawartawanan, nawayaan, kosusastaraan, kartografi om soni monguridong. 
Retorik nogi nga soni kopolombusan boros i kibagas montok mamagayat ginawo do tulun ginumuan toi ko' audiens. Id suang boros suai, retorik nopo diti nga kokomoi kumaa pomogunaan boros di kibagas montok mamagayat ginawo om nogi maganu tarad mantad do audiens kumaa isoiso i maan poilango id suang do booboroson toi ko' ponuatan. Montok dii, haro nogi koboros do retorik nopo diti nga sabaagi pomogunaan boros di aiso kasagaan ginawo mantad popoboros. Suai ko' ii, retorik nogi diti nga okon no ko' momoboros do boros nga nogi kokomoi do soboogian mantad ponuatan toi ko' boboroson i oulud id suang iso wacana. Daamot dilo, nakagayat o retorik id suang do ralan minonisiwo tulun ginumuan miampai mogikaakawo ralan wacana i kaanu mamagayat gianwo om au kosinduol, (Jesus M. Larrazabal dan Kepa Korta, 2015). Montok dilo, retorik diti okon no ko' oponsol montok popintalang pongohuyadan, nga nogi montok papaasil, popotolinahas om mongiro bontuk wacana i ginuno montok monosiwo. (Jesus M. Larrazabal dan Kepa Korta, 2015). Sumusuhut, pomogunaan retorik kaanu popounsub ralan di wonsoyon id sosial (Hauser 2002: 3) mantad wacana teks i mamagayat om papatarad do tulun ginumuan.
Ria Amelia (Tabai: Ria Amelia;   ; nosusu hilo id Jakarta ontok 17 Mikat 1983; kiumul 40 toun) nopo nga songulun modsisinding Indonesia i kiraha do ms:Minangkabau. Ointutunan i Ria sabaagi modsisinding koiso i minopopointutun do sinding "SMS". Minongimpuun isido gama sabaagi modisinding maya muzik i kigenre house dangdut, om minapalabus album koiso i kiuhu do Layu dalam Bathin ontok toun 2005. Sontoun kalapas dii, ontok toun 2006, minapalabus kawagu isido album koduo i kiwaa do sinding kiuhu SMS i nakalantoi kopio id pasaran. Mantad dii, onuan nodi pogintangan o ngaran dau id taang nasional. Okon nopo ko modsinding i Ria sinding do irama dangdut nga modsinding nogi isido sinding miampai genre slow rock, pop om nogi pop watas (pop Minang). Nakaanu nogi isido apat o gaa mantad Gaa' Musik Indonesia (AMI) ontok toun 2010, 2011 om 2012.
Richard Milhous Nixon nopo nga puru politik Amerika ii sumaan sabaagi do Presiden Mirika Sompuu kumo-37 mantad toun 1969 gisom 1974. Pogulu nopo nga, isio nopo nga songulun Naib Presiden A.S kumo-35 mantad toun 1953 gisom toun 1961. Nokoumbal nogi isio sumaan sabaagi do Senator A.S. om Puru Diwan Perwakilan A.S. mantad pogun California.
Kumaraja i Rina id suang gana perbankan komersial solinaid 8 toun pogulu sinumuang id gana politik.
Rinait nopo nga iso kawo do samayang guugulu. I nopo di pogulu po nga aiso ugama do takiodu Kadazandusun. Kotumayaan nopo diolo nga roitan do animisme. Monongkuyaan kasari yolo do Kinorohingan i minamangun nga id ontuk do susuyan di tinungkusan diolo. Samayang nopo diti nga roitan do rinait.
Kiwaa duo saap do nokuro tu momurinait o tinaru Kadazandusun. Koiso nopo nga popoidu nunu nopo i tangaraat. Komoyon nopo tangaraat nga i kobunsakit, korumak do tanom-tanom ngawi, kapatai do tayam om nunu nopo i kopogowit do kobolingkaangan do tulun. Koduo, montok mongumolig do tinan id paganakan di momurinait om somol ngawi dau, mogumolig do tanom om tayam mooi do au araag.
Soira papaharo yolo do rinait diti mositi do popolubuk do songinan wogok di osuhatanan ginayo. Tayam nopo diti nga owitan id rinait sabaagi ponokolinubuk. Koponongkuyaan nopo do komolohingan guulugu nga i nopo wogok nga tayam di korohian do tinaru mongumolig. Kumoduo nopo nga, iti no tayam di milo diolo posodiaon do osikap om au apagon.
I nopo momurinait nga roitan do bobolian. Soira nopo do momurinait nga momoguno yolo do iso kain tanaru i roitan do sanai.
Komburongoh
Supik ku Komburongoh
Komburongoh rinokian
Supik ku pandaian himboh
Burok ku yang halib
Himboh ku tandaruh ngasuk
Supik ku pipompodok
Burok poinsolugok
Poimpompodok di munong
Poinsalugok di dila.
Rinanzat
Toud ponginuman don "Nongowotik" tantad natus ko20, okito kusai toitom minonginum.
Rinanzat (Boros Inggilis: racism toi racialism) nopo nga' pogipiadan (segregation), pihipiad (discrimination), om niimpa' (prejudice) kumaa tulun, poingimpou id ranzat toi ko' tinaru diolo. Rinanzat nopo nga' iso ponoou (ideology) nogi, om nunu nopo pomomonsoi poinhakup do karaatan kumaa isaisai nopo tu' kointutunan ranzat om tinaru diolo oroitan do orinanzat. It gumayud toi ko' tutumanud do rinanzat nopo roitan do garanzat (racist). 
Tadon hogot om komoon
Hogot do rinanzat mantad gamut ranzat do Boros Rungus, kikomoyon mantad om race id Boros Inggilis. Milo nogi pinokomoi o rinanzat do koponunsungan do piniagat ranzat id voos do piniagat kosiwatan toi piniagat kootusan do mogikakawo tinau. Kawo do piniagat ranzat di tohuri nokomoi roitan nogi do piniagat dounkotos (substantive equality). Iso kawo tagayo do rinanzat nopo nga' rinanzat duridong (institutional racism) ii banis do iso pogun nopo mamasi do rinanzat om mongunsub wayataraat kumaa ranzat poingotul. Poomitanan, tongo tilin Jim Crow (Jim Crow laws) id Mirika Poinsompuu do mongotung tulun di ongoitom. Okon nopo id pisuk do banis poingiau o rinanzat nga' apasi nogi id garaid (bias) tadau adau. Kawo do rinanzat diti roitan do rinanzat mangalai (aversive racism). Kapangalayan nopo poingigom intaman (stereotype) om inaga'on suai di au otopot om paparaat do kouyuyuo' iso ranzat.
Id Molisia
Simpung Koisaan Tabai (UMNO) it minonimbalakui do ponuidangan kosogindayan Tabai (Malay Overlordship).
Id Pisompuruan Molisia, haro kawo do rinanzat duridong maya' do pihipiad danan (positive discrimination) id kapamansayan do toodo pongokun (affirmative action) montok tongoulun sandad roitan do Bumiputera (kikomoyon do Haing Tana'). Sawiawi Haing Tana' kikotunudan poimbida' poinggait id banis pisompuruan (federal law) om hinatan (ordinance) do damung (constituent states) lobi po id tongo pogun Sabah om Sarawak do kihinatan suai mantad id Malaya id pisuk do momogompi kotunudan ranzat sandad. 
Maya ponoriukan om totod (interview) di Dr. Trixie Tangit, id vantai (thesis) dau haro pisunsungan do kotunudan tinaru sandad Mamasok Sabah miampai do siompokon (agenda) di kosogindayan Tabai tu' okito niimpa' kumaa Momogun ii kogumuan okon Silam, tantad koimpuunon do Sabah poinsuang id pisompuruan Molisia. Poomitanan nopo nagarit id linapik toi ko' buuk kiuhu do The Golden Son of the Kadazan di Peter Mojuntin, hinombo do nakansang ngai Tatapa' (toi paado) om Tataka' (toi sisto) don Katolik.
Riporon
Komoyon nopo do riporon nga i koponuntudukan.
Ririkin
Tokud (Boros Inggilis: computer) nopo nga' iso kakamot haro duo kawo tagayo: dontuntuu (digital) om donpapali (analog). It kawo dontuntuu ii togumu pakayon baino. Poomitanan tadaadau do tokud nopo nga' kukuzut (mobile phone) toi kikibit (laptop). Tudu tagayo do tokud nopo nga' pongintaban, tu' oinsanan it gunoon id tokud yokito ugu mirumo maya' dimpou pirumaan nopo nga' kinootusan do ponuhuan do tokud kumaa longkodizap (central processing unit) dau.
Tadon hogot
Mantad topod hogot tutok om gorud.
Nawayaan
Id boros Inggilis, tokud nopo nga' computer. Hogot diti napakai di laid pamarait do tulun tomod (tongoondu' koubasan) ii noluda' do mongintob ogumu kopio koizapan. Iyolo nopo ti nga' momoguno kakamot ponguhup miagal tundar tintuhun (logarithmic tables), tukuunsud (slide rule), om pongintob (calculator). Nga' soira do sumilau no kohizaan do tokud kikomilaan togonop om nokotounda' no pakayon, nokosili nodi komoon do hogot computer mantad tulun di mongingintob kumaa kakamot di mongingintob.
Yang Berbahagia Datuk Hajah Rita T. Jaafar (1944-30 Mahas 2020) nopo nga songulun lundu pondidik tondu Malaysia mantad Tuaran, Sabah. Isido nopo nga Lundu Mongingia' Kebangsaan Malaysia i aparagat id suang gana korporat om nogi penjawat don ginumuan wanan Sabah id suang sektor ponudukan.
Koposion Pogulu
Nosusu i Rita T. Jaafar id Kampung Sawah, Tuaran, Sabah om mantad tinaru Dusun Lotud.
Gama Penjawat Don GInumuan
Minongimpuun isido gama sabaagi mongingia'. Kalapas do piipiro linaid sumaan sabaagi mongingia' id taang sikul, pinawaliu isido id Maktab Perguruan Gaya, dondo ointutunan sabaagi Institut Pendidikan Guru Kampus Gaya montok menjawat Jawatan sabaagi Timbalan Luguan (Pengetua) Maktab Perguruan Gaya ontok toun 1976 gisom 1984. kalapas 8 toun menjawat jawatan sabaagi Timbalan Luguan Maktab Perguruan Gaya, minongigit isido jawatan Luguan Maktab Perguruan Gaya solinaid duo toun mantad toun 1984 gisom 1986.
Kalapas minongigit jawatan Pengetua Maktab Perguruan Gaya, nosiliu isido sabaagi Luguan Maktab Perguruan Gaya mantad toun 1986 gisom 1988. 
Nokoumbal nogi isido minongigit jawatan sabaagi Ketua Penolong Pengarah Pendidikan (Bahagian Laguwagu Pendidikan) Sabah mimpuun toun 1990 gisom 2002. Kalapas 12 toun minongigit Jawatan sabaagi Ketua Penolong Pengarah Pendidikan (Bahagian Laguwagu Pendidikan) Sabah, pinawaliu kawagu isido id Maktab Perguruan Gaya sabaagi Luguan solinaid duo toun mimpuun toun 2002 gisom 2004.
Kaampayatan id gana Unduk Ngadau
Ontok toun 1964, nakalantoi i Rita id pialaan Ratu Pesta Kaamatan toi ko' Unduk Ngadau, id nombo pialaan nopo dii nga lobi ointutunan sabaagi Pialaan Miss Kadazan ontok toun 1964. Isido nopo nga Unduk Ngadau Sabah kaapat om tondu koiso mantad tinaru Dusun Lotud i nakalantoi om nakaanu pamalahawan Unduk Ngadau.
Mimparagat Id Program Momogun om Kotundunan (Kebajikan)
Opogot kopio i Datuk Rita id suang program momogun om kotundunan mantad di nosiliu isido sabaagi; 
Ponorikohon Majlis Momilin Wanita Sabah (MPWS)
Kinogompoton Id Suang Gana Ponudukan
Gaa' Taang Pogun (Damung)
Gaa' Taang Kebangsaan
Lundu Mongingia' Taang Sabah Toun 2010
Lundu Mongingia' Taang Kebangsaan Toun 2011
Lundu Maulidur Rasul Taang Pogun Sabah Toun 2011
Minidu Pogun
Minidu pogun isido ontok 30 Mahas 2020 di 76 toun gama toruol kinolohingo.
Gaa'
Montok sakadai disido id suang gana ponudukan, noonuan isido do karayahan (kepujian) miagal id siribat:
Muhammad Rizky ointutunan nogi sabaagi Rizky Billar (nosusu ontok 12 Madas 1995) nopo nga mimingkono om model do Indonesia. Ointutunan i Billar maya kono disio sabaagi Dendi idsuang Anak Jalanan id RCTIom Iqbal idsuang Jodoh Wasiat Bapak Babak 2 id ANTV.
Gamasi (career)
Minongimpuun i Billar do gama dau id gana peragaan, sundung i nopo timpuunon po kiangkab isio sumiliu songulun atlet buul sipak om koumbal nakatanud pinludaan id KONI Medan. Notingkod angkab dau gama noontok simptom tifus.
Nosiliu isio songulun artis, soira minampayat om nakalantoi id taang koiso id suang pialaan Aneka Yess! ontok toun 2011. Kalantayan nopo diti nga minanahak kosiwatan montok sumuang gana hiburan.
Koposion pogulu
Nosusu maya tapa i Daniel Eddy om tama nopo dau nga i Mrs. Rosmala Dewi, Billar, i kiraha Minangkabau, isio nopo nga tanak tohuri mantad onom mogiobpinai. Notungkusan i Billar raha Minang do molohing dau mantad Bukittinggi, Sumatera Kotonobon.
Koposion
Nokopihaboi i Billar miampai susuminding i Lesti kalapas ababayan momuhaboi 13 Madas 2021 id Gedong Putih, Lembang, Bandung. TAbabayan nopo dii nga pinoindalan tumanud adat Sunda.
Nokopiongoi i Billar om Lesti kalapas minapaharo ababayan akad nikah ontok 19 Magus 2021, i nokoindalan id Intercontinental Hotel Pondok Indah, Jakarta Kabaatan.
Kitanak yolo kusai i pinungaranan do i Muhammad Leslar Al-Fatih Billar ontok 26 Momuhau 2021.
Kontroversi Panansasana'an Rumah Tangga
Pinoruput di Lesti i Billar kumaa Polis Metro Jakarta montok kes panansasana'an rumah tangga, ontok 28 Manom 2022 kiikiro bobog 01.51 Western Indonesia Time om 09.47 Western Indonesia Time. Id suang ruputan dau, minopoilo i Lesti do minomonsoi koimaan orongit i Billar kalapas noilaan do minomiagu isio. Ontok di minsusuab, soira mokiatod do muli i Lesti hilo walai molohing dau gama kinaantakan dii, nosiliu emosional i Billar gisom minonobping di Lesti id toodopon om minongotol disido. Insaru no ohulit o kinaantakan diti. Ontok minsusuab sumusuhut, haro po kawagu kinaantakan id nombo ginayat di Billar i Lesti kumaa id poposuon. Miguli-guli nogi isio minopodunsong di Lesti id siliu gisom notogu o longon wanan, gibang, liou om tinan di lesti. Gama koimaan di Billiar, minomonsoi i Lesti ruputan kumaa Polis Metro Jakarta Kabaatan ontok totuong dii kiikiro bobog 22.00 Western Indonesia Time.
Montok koimaan dii, noidu isio sabaagi momuruan ababayan id ababayan pogihuman bakat D'Academy i posolimbahon id Indosiar. Pinoilo o kopoilaan diti do momuruan ababayan suai, i Ramzi, Irfan Hakim, Gilang Dirga, Ruben Onsu, Jirayut om Tiyara Ramadhani id suang kosolimbahan potilombus ababayan dii ontok 4 Gumas 2022. Kopihuyud iti miampai rayuan Komisi Penyiaran Indonesia, i mogodu korongiton rumah tangga mantad koimbulai id soduontong toi ko' rodiu. Okon nopo ko ii, gaa' Gorgeous Dad i naanu disio maya ababayan Infotainment Awards 2022i pinosolimbou id SCTV om tinahak ontok tadau kinaantakan, 29 Manom 2022 nga pinokianu kawagu sominggu kalapas dii.
Pinungaranan i Billar sabaagi suspek di Polda Metro Jaya ontok 12 Gumas 2022 om ginakom sangadau kalapas dii. Ontok 15 Gumas 2022, pinoidu i Billar kalapas sangadau kalapas ginakom gama tinonduli (tarik balik) kawagu di Lesti tuntutan.
Rohana binti Yusuf nolodi ontok 9 Mikat 1956 nopo nga Ponorikohon Padaha (kuut) Rayuab Malaysia (PCA) di kohopod om iso. Isido nogi nga tondu koiso i nokoigit jawatan dii mantad kinoponuridangan dii ontok toun 1994.
Koposion pogulu om ponudukan
Nosusu i Rohana hilo id Bachok District, Kelantan ontok 9 Mikat 1956.
Kalapas dii, momuru i Rohana sabaagi luyal Padaha (kuut) Sesyen id Kuala Lumpur. Kalapas momuru solinaid 18 toun id suang Perkhidmatan Undang-undang om Kehakiman, momili i Rohana do tumingkod mantad perkhidmatan dii. Soira nokotingkod ontok 1997, minampayat isido doid sektor swasta sabaagi Momilin Undang-undang om Setiausaha Syarikat id Tinimungan UCM Industrial Corporation Berhad (UCM Group Industrial Corporation Limited) om id International Bank Malaysia Berhad (International Bank Malaysia Limited). Ontok toun 2000, mimpuun i Rohana do beramal sabaagi peguam bela om peguam cara om nogi nosiliu koruhang (rakan kongsi) do Messrs. GH Tee & Co. Pogulu nakaampayat do badan kehakiman, isido nopo nga mongunguhup pengarah Jabatan Perbankan Silam om Takaful id Bank Negara malaysia ontok 2001 gisom 2005.
Nokoimpuun o gama di Rohana id suang badan kehakiman soira nosiliu isido Pesuruhjaya Kehakiman Padaha (kuut) Tinggi Malaya id Kuala Lumpur ontok 1 Manom 2005. Nokoingkawas o pangkat disido sumiliu luyal poinggonop id padaha (kuut) di miagal ontok 17 Ngiop 2007.
Ontok 8 Milatok 2013, nokoingkawas o pangkat di Rohana sabaagi hakim Padaha (kuut) Rayuan Malaysia, ii no padaha (kuut) koduo bobos takawas id Malaysia.
Soira momuru id Padaha (kuut) Rayuan solinaid lobi limo toun, pinosiliu i Rohana sabaagi hakim Padaha (kuut) Pisompuruan Malaysia,padaha (kuut) bobos takawas id pogun diti ontok ontok 27 Ngiop 2018. Gama kinotingkadan mandatori di Ahmad Maarop, pinosiliu i Rohana di Luguan Luyal Pogun, i Tengku Maimun Tuan Mat, ontok 25 Milau 2019 montok popoindalan kuasa om tonggungan sabaagi Ponorikohon Padaha (kuut) Rayuan.
Ontok 5 Momuhau 2019, minopolombus i Rohana do batos sabaagi ponowoli di Ahmad Maarop sabaagi Presiden Padaha (kuut) Rayuankalapas nokotingkod isio ontok wulan Milau om nokotorimo suat lantikan mantad Yang di-Pertuan Agong. Mantad dii, nosiliu i Rohana do pegawai kehakiman koduo bobos takawas id Malaysia kalapas Luguan Luyal Pogun (CJ). Miampai kinosilihan di Tengku Maimun Tuan Mat sabaagi Luguan Luyal Pogun pogulu toun 2019, pelantikan nopo di Rohana nga nosiliu kumoiso montok koduo-duo jawatan takawas id suang badan kehakiman i nigitan do tondu.
Nokotingkod i Rohana rdo mandatori sabaagi Ponorikohon padaha (kuut) Rayuan ontok Milau 2022 soira nokodimpot do umul kotingkadan mandatori miagal di pinatatap do Perlembagaan Malaysia.
Roisol kirati sabaagi pengucapan kata-kata id suang gaya di oulud om formal kumaa mokiikinongou au mongintong do sosongulun toi ko id dumbangan tulun ogumu.
Pidato nopo di osonong nga kaanu manahak bagas positif montok tulun ngaawi i mokinongou pidato dii. kabaalan pidato toi ko mimboros miampai osonong id dumbangan ginumuan kaanu monguhup momodimpot jenjang gamasi di osonong.
Rombituon nopo nga bebola jisim gas ii nowonsoi sabab do gayaton graviti diolo sondii. Kinilou rombituon nopo nga aasil mantad do tindakbalas pelakuran nukleor id boogian teras, miampai do roromu hidrogen nopo nga miamung montok papaasil roromu helium, gelombang elektromagnetik, om tenaga. Timpuunon nopo do kinosusuon rombituon no notumbayaan mantad do kepulan gas hidrogen om debu angkasa ii minomonsoi do Nebula.
Rosalind Elsie Franklin (25 Madas 1920 - 16 Ngiop 1958) nopo nga songulun puru kimia om kristalografer X-ray Inggilis i minanahak kouhupan montok pongorotian struktur molekul DNA (asidndeoksiribonukleik), RNA (asid ribonkleik), Virus, tohun watu, om Grafit. Mulong pia do gama-gama dau montok tohun watu om virus gatangon nga kouhupan dau montok kinokitanan do virus amu ookunan dontulun ginumuan.
Rosmah Mansor DK II (Pahang); SPMK,(Kelantan); SSAP, SIMP (Pahang); SPDK (Sabah); DUNM (Melaka); DA (Sarawak)  Pasangan Luguan Panalad Malaysia ko-7Dalam jawatan3 Ngiop 2009 9 Mikat 2018Preceded byTun Jeanne AbdullahSucceeded bySiti Hasmah Mohamad AliCanselor Universiti SelangorDalam jawatan20062011Succeeded byRaja Arshad Raja Tun Uda
Maklumat peribadiKinosusuon (1951-12-10) 10 Momuhau 1951 (umul73)Kuala Pilah, Damung Sembilan, Pisompuruan Tana' Tabai (kini Malaysia)SawoMohd Najib bin Abdul RazakPertalianFazley Yaakob (menantu)TanakRiza AzizAzrene SorayaNorashman NajibNooryana NajibKalajaPengurus Pembangunan Perniagaan
Rosmah binti Mansor (nosusu ontok 10 Momuhou 1951) nopo nga' sawo kumoduo di Perdana Panalad Malaysia koonom, i Najib Razak. 
Ontok 18 Mansak 2021, Padaha (kuut) takawas Kuala Lumpur minonuhu Rosmah membela diri kumaa tolu panandasan kes rasuah kokomoi do projek hibrid solar montok 369 sikul labus kakadayan Sarawak.
Ontok 1 Manom 2022, Padaha (kuut) Tinggi minonuhu panjaraon i Rosmah solinaid 10 toun montok monikid panandasan ii poindalanon miampai miandad om danda soginumu RM970 juta. Sokiro au isido kaanu mambayar danda dii, nuru isido do popoindalan hukuman panjara noruhangan 30 toun.
Ponudukan
Nakaanu i Rosmah do ponudukan sikul takawas id Kolej Tunku Kurshiah, Damung Sembilan. Suai ko' iri, oporogot nogi isido id ababayan sukan miagal do Badminton, Hoki om Bola jaring. Orohian nogi isido do kohiakan om insaru maganu boogian id piboian monondig, sumayau om mingkono maamaso id sikul. 
Pinopotilombus isido do pambalajalan dau id Universiti Malaya, hinonggo nakaanu isido do ijazah id gana Antropologi om Sosiologi. Kalapas minomongo ijazah, sinumuang isido id Bank Pertanian Malaysia sabaagi eksekutif antakan di toun 1975. Poinopotilombus isido pambalajalan disido id Universiti Damung Lousiana, Mirika Sompuu, om nakalantoi minaganu Sarjana Simbakuro id suang do Sosiologi om Pertanian.
Kalapas nokoguli id Malaysia antakan di toun 1983, minamung isido id syarikat Island and Peninsular Berhad sabaagi Pengurus Pembangunan Pernegiaan. 
Paganakan
Isido nopo nga' sawo kumoduo di Najib. Mantad pisasawan diolo, nakaanu yolo duo tulun do tanak, Norashman om Nooryana Narjawa. Isido nogi haro duo tanak Riza om Azrene Soraya mantad pisasawaan di kumoiso disido miampai di Abdul Aziz, mantad Perak. Ibu beliau berasal dari Kampung Mertang, Seri Menanti, Damung Sembilan.
Gaa'
Datin Sri Rosmah Mansor nakaanu mogikaakawo anugerah om pingat jasa mantad mogisuusuai pihak mantad suang om labus pogun, iso nopo nga' mantad do Gaa' Keamanan om KeharmonianSompomogunan mantad do Majlis Perniagaan bagi Persefahaman Antarabangsa (BCIU) Mirika Sompuu ontok 17 Ngiop 2010. Gaa' di pinatahak di Setiausaha Negara Mirika Sompuu Lawrence Eagleburger id St. Regis Hotel.
Antakan di 11 Mansak 2012, Datin Sri Rosmah Mansor noonuan do Ijazah Doktor Kehormat Persuratan mantad Universiti Curtin, Australia sabaagi mongiktiraf goos disido id suang popoingkakat ponudukan lobi-lobi no ponudukan impohon don tangaanak maya program Permata Negara. Canselor Universiti Curtin, Dr Jim Gill pinapatahak ijazah doktor kehormat kumaa di Rosmah maamaso majlis konvokesyen universiti id Perth.
Nokorikot nogi ii Luguan Pogun Dato Sri Najib Razak, Panalad Luar Datuk Seri Anifah Aman, Pesuruhjaya Tinggi Malaysia id Australia Datuk Salman Ahmad miampai Konsul Jeneral Malaysia id Perth Hamidah Ashari. Id majlis dii, lobi 500 graduan universiti, kohompit no piipiro mokiikinobos Malaysia, nogi nga' nakaanu ijazah diolo sondii.
Suai ko iri, nokosiliu nogi isido do Lundu Industri Sipoot Pogun 2012 maamaso Majlis Gaa' Industri Sukan Negara. Gaa' di kumoinsan nogi pinointutun dii nopo nga' pinatahak di Presiden Majlis Belia Malaysia (MBM), Mohamed Maliki Mohamed Rapiee id iso majlis makan totuong id Menara Kuala Lumpur. Rosmah, ii nogi sabaagi penaung montok Koisaan Badminton Malaysia (BAM) om Yayasan Kebajikan Atlet Kebangsaan (Yakeb), minomoimagon majlis dii.
Antakan di Gumas 2018, tinahan ii Rosmah do Suruhanjaya Pencegahan Rasuah Malaysia (SPRM) gama do moniasat pangalanan tusin au kikasagaan. Antakan di 4 Gumas 2018, nokorikot isido id Padaha (kuut) Jalan Duta montok pamadawaan kokomoi peranan disido id skandal 1MDB. Rosmah tinanud dipeguam disido, Datuk K Kumaraendran id suang kinorikatan id sesi padaha (kuut) potilombus. Nokoboros o SPRM do adawa i Rosmah id siriba Akta Pencegahan Pangalanan Tusin Au Kikasagaan, Pencegahan Pembiayaan Keganasan om Hasil mmantad Aktiviti Haram (AMLAFTA) 2001. Rosmah naaga do nokohompit id 15 panandasan mongolon tusin ii popohompit do soginumu RM7 riong do tusin. Sokiro kibukti do kisalah ii Rosmah id suang prosiding padaha (kuut), montok kasalaan-kasalaan pra-Manom 2014 nopo nga' onuan hukuman gisom RM5 riong, panjara maksimum 5 toun, toi ko' koduo-duo sokiro oilaan do nakasala. Montok kasalaan-kasalaan katalib Manom 2014, hukuman panjara maksimum 15 toun om danda au okuri ko' 5 kali ganda ginumu totus aktiviti au kikasagaan toi ko' RM5 riong, hinonggo lobi akawas. 
Kim Seok-woo (: ; nosusu ontok 7 Magus 1996), lobi ointutunan sabaagi Rowoon, nopo nga songulun minsingsingkono om susuminding do Kabaatan Korea. Isio nopo nga bagas puru tinimungan SF9. Mimparagat isio sabaagi minsingsingkono om nointutunan maya kono dau id siri soduontong Extraordinary You (2019), om The King's Affection (20210, id nonggo nakaanu isio do gaa montok kosolimbahan dau id siri dii.
Pinointutun isio sabaagi trainee id program realiti FNC Entertainment ii no Cheongdam-dong 111.
Maklumat peribadiKinosusuonRuddy bin AwahParti pulitikParti Gagasan Rakyat Sabah
Ruddy Awah nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Pitas mantad di 2020.
Rudolf "Rudi" Dassler (26 Gomot 1898 id Herzogenaurach, Jerman  27 Gumas 1974 id Herzogenaurach) nopo nga' minonimpuun do syaikat kabagalan sipoot Jerman, Puma om tabang disio nopo nga' minonimpuun do Adidas, Adolf "Adi" Dassler. Dassler miompinai nopo diti nga' tambalut id syarikat kasut Adi, Gebrder Dassler Schuhfabrik (Kilang Kasut Dassler Bersaudara). Hinumompit i Rudi antakan di toun 1942, nga' minia;a o miompinai diti antakan di Pisangadan Dunia II om minonimpuun syarikat diolo sondii antakan di toun 1948.
Id timpuunon nopo nga' otutunan sabaagi do "Ruda" (Rudolf Dassler), sinimbanan kumaa Puma. Puma nopo nga' mantad boros Quechua asli montok Kugar, mantad dii nopo nga' nokoongoi kumaa boros Jerman om nogi boros suai.
Koposion
Kalapas nokoguli mantad do Pisangadan Pogun I, Adolf Dassler, tadi di Rudolf, minonimpuun do produk kasut sipoot id dapur do tama disio. Tapa diolo, Christoph, kumaraja id kilang kasut, om tabang dau Zehlein (taman di Adolf om Rudolf), minomonsoi do spike montok kasut trek id kadai blacksmith diolo, minonokodung di Adolf do monimpuun bisnes dau sondii. Antakan di toun 1924, sinumuang id Rudolf id bisnes dii, nokosiliu do Gebrder Dassler Schuhfabrik (Kilang Kasut Dassler Miompinai).
Miampai kinoingkakaton di Adolf Hitler antakan di toun 1930-an, sinumuang do Nazi Party o miompinai dii, miampai otutunan i Rudolf sabaagi lobi kisunduan Nazi.
Maamaso pisangadan, pibabakan di nokoingkawas miolit pasangan di nokodimpot do titik kababakan kalapas do serangan bom Sekutu antakan di toun 1943, soira i Adi om sawo disio sinumalakoi do walai bom hinonggo hilo mantad no i Rudolf om paganakan disio: "Hino no kawagu do tulun taraat dilo," la di Adi, sumuku do pesawat sangod Bersekutu, nga' otumbayaan i Rudolf do iri nopo nga' sumuku disio om paganakan dau. Kalapas do nagamit i Rudolf do susumangod Amerika, nandasan isio sabaagi do ahli SS, maklumat id di Rudolf nopo nga' tinahak di Adolf.
Id siriba tisuhu disio, kakal o Puma sabaagi iso syarikat wilayah tokoro. Soira id siriba tisuhu do tanak disio, Armin Dassler, notutunan o syarikat diti pointongkop pomogunan om kakal gisom dinondo.
Kapatayon
Napatai i Rudi Dassler antakan di 27 Gumas 1974 gama do kanser paru-paru maamaso kiumul 76 toun.Adidas and Puma bury the hatchet by Alan Hall on The Telegraph, 21 Sep 2009</ref>
Ruhaini Matdarin (nosusu ontok 16 Gomot 1981, Kota Kinabalu) nopo nga monunuat Malaysia mantad id Sabah.
Biografi Otigas
Isido nopo nga songulun mantad tinaru Kadazan. Tanak gulu/koiso mantad tolu mogiobpinai id suang paganakan diolo.Id toun 2003, nabantug isido mantad Fakulti Pengurusan Kewangan Universiti Simbakuro Malaysia id Pulou Pinang. Nokoumbal nogi isido do nokosiliu sabaagi juruaudit id piipiro syarikat. Kotimpuun mantad toun 2016, sinumiliu yau do pakalaja obibas it kiwaa timpu toliwang montok monuat om papadalan do gama papadagang. Isido nogi nga poinsuang id Koisaan Monunuat Malaysia.
Nur Ruhainies Farehah Zainul Ilyas (nosusu ontok 27 Madas 1992) toi ko' lobi ointutunan sabaagi Ruhainies nopo nga songulun mimingkono om model tondu Malaysia.
Rumbio
Puun sagu miampai koulalaho dompok Inflorescence/Infructescence (West Seram, Maluku, Indonesia)
Rumbio (ngaran botani: Metroxylon sagu) nopo nga iso kawo puun palma id suang genus Metroxylon i haro id gouton tropika pedalaman Indonesia, Malaysia om Papua New Guinea. Kiwaa pisuayan di kiruhi om au kirugi montok spesies diti. Orubaan iti id gouton pedalaman.
Puun nopo do rumbio nga milo silihon do taap. Milo nogi maan proses o guas dii montok papaasil do Sagu.
Pomungaranan
Ngaran Rumbio nopo nga pinasandad mantad boros guas Proto-Austronesia *rumbio. Ii nopo nga apat mantad kawo puun Palma i pirait-rait id suang Batu Bersurat Talang Tuwo i sinuat id boros Tabai Kuno ontok toun 684 M:
Milo gunoon o ngaran rumbio montok toinsanan puun id suang genus Metroxylon.
Pananaman
Atanom iti miampai tudu papaasil do sagu di togumu. Linaid nopo do kotuo iti nga tumanud do kosuburon tana. Maya purata, guas rumbio nopo nga milo do onuon soira korikot tumul do 12-13 toun id tana minorol om 15-18 toun id tana gambut. 
Guas rumbio i natagad nopo nga nuru proses di tosikap montok mogilag do karaag tonsi kanji, ii maganu timpu do au kolobi duo tadau kahapas do natagad. 
Tapung sagu rumbio nopo nga milo gunoon montok momproses serbuk pomoroso (MSG), sirap glukosa, alkohol, taakanon buragang, gum gula-gula, tekstil, kalatas, pomosokot, gam, roromu popokodou, plastik om suusuai po. 
Guas Rumbio nopo nga kiguas tagayo miampai rinanggou do 10-12 meter, kiwaa tonsi di olomok om kiharo kanji di ogumu. Kiwaa do booyungan miampai gamut rimpang ii anaru om kicabang. Guas nopo nga kibontuk do silinder ii aiso cabang, miampai diameter 50-90 cm, guas di obibas roun gisom rinanggou do 16-20m. Roun-roun nopo nga angagayo, mejamuk menyirip, kirinaru gisom 7m, miampai rinaru tanak roun lk. 1, 5 m; kitinggayan tanaru om kipelepah. 
Rumpun boros do Dusun
Momogun Rungus nopo nga tinimungan sandad Austronesia id Sabah, Malaysia. Kogumuan nopo diolo nga poingion id boogian koibutan do Sabah, lobi-lobi po id watas Kudat, Kota Marudu om Pitas miampai minoriti tokoro id watas Beluran id boogian kosilahon do Sandakan. Haro boros, rasuk, inus winonsoi, koubasanan om sastara lisan diolo i misuai ko' subtinimungan do Dusunik di suai. Kiwaa lobi kuang 74,000 tulun Rungus id pogun diti.
Pongusinan
Miagal do kogumuan tinimungan etnik sandad id Borneo, koubasanan nopo nga poinsandad kumaa wagas; nga pananaman piasau om punti nogi nga kaanu manahak do kousinan. Monombir o koonduan do kain id ponombiran tali dolikud, om momonsoi payanan mantad do puun anggur toi ko' manik. Kogumuan do tulun Rungus timpu dinondo nopo nga kumalaja id kakadayan tagayo, om minongiduan do koposion komunal id walai tanaru montok tulun Malaysia nokoburu.
Sistom ponuatan
Momogun Rungus nopo nga haro o ponuatan koubasanan di nokodori no kopio om iso bontuk hieroglyphs toi ko' lohowon sabaagi Surip id suang do boros Rungus. 
Kotumbayaan
Miampai koubasanan, tinaru diti nopo nga popoindalan do sistom kotumbayaan tulun sandad i otutunan sabaagi kotumbayaan Labus, sundung pia piipiro monunuat nopo nga popolabel diti sabaagi animisme, miampai pendeta kusai toi ko' bobolian nopo nga lohowon sabaagi Rampahan om pendeta tondu nopo nga lohowon sabaagi Bobolizan.Antakan timpu baino, kogumuan do tulun Rungus nopo nga kiugama do Kristian maya do Ponimungan (gorija) Protestan id Sabah (PCS) id suang do koubasanan Lutheran do Protestantisme. Hali pia sabaagi ponimungan poingimpohon do tinaru, susumambayang nopo nga mantad tulun momoguno boros Malaysia pointongkop do pogun Sabah om id Semenanjung Malaysia, om iso ponimungan misi id Wilayah Pisompuruan Labuan, miampai minoriti Muslim di tagayo om minoriti di tokoro montok tinaru diti nopo nga denominasi Kristian suai miagal do Roman Katolik, Sidang Injil Borneo, Anglikan, Ponimungan (gorija) Yesus Benar om Seventh-day Adventis.
Nawayaan
Aki Rungsud nopo nga' songulun lundu Momogun Rahat ii minongukab kinoyonon Kudat-Bandau di pogulu po. Hogot kopomogunoon ngaran nopo nga' sumuku kumaa ngaran tinaru Rungus sondii. Tumanud legenda Momogun Rungus, Aki Rungsud nopo nga' lundu ii minongukab kinoyonon id Bandau-Kudat sabaagi kawasan pordagangan barter di bobos tagayo id rantau Samananjung Berungus om Teluk Bandau Borneo ontok timpu di laid po. Teluk Bandau nopo nga' iso longkod pamadagangan Momogun Rungus Kuno. Kakamot di padagangon id teluk Bandau nopo nga' miagal do mundok, punti, luong, tawadak, totus-totus talun, kain tenunan Rungus om suai-suai po. Toud lison nogi nga' nakarait do hogot RUNGUS montok etnik Rungus id Kudat naanu mantad Boros Bajau om Boros Suluk ii roitan do ''UNGUS'' ii kirati do TOGIS.
Tadau diti, miampai politik, koinsanai suku Momogun id Sabah pinotimung id kategori Tinaaru Kadazandusun-Murut (KDM). Rungus nopo nga' iso sub tinimungan ii poinsuang id tinimungan Tinaru Kadazan-Dusun. Rungus nopo nga' kiharo boros di oruhai kopiagal do boros Dusun id Sabah. Mantad pogintangan inus arkitektur om boros tinaru Momogun RUngus, otolinahas do kopokitanan masyarakat Momogun Rungus haro kopiagalan miampai sistom koubasanan Dayak. Dayak nopo nga' hogot khusus montok mogigion asli id Kopulauan Borneo.
Masyarakat Momogun Rungus papadagang mimpai tulun labus miagal do Sulu om Brunei montok maganu kakamot logam, kakamot tembaga cina, tembikar cina, kain cina om suai-suai po. Momogun Rungus kiharo adat papadagang sondii hinonggo papadagang mantad labus au pasagaon do mongukad tana kolobi do ''Duvo Lzangod'' toi ko' duo kaki. Papadagang mantad labus nogi nga' au milo managad talun toi ko' mongukab kinoyonon montok pomogompian tayam toi ko mongukab porobuatan. Popowonsoi nopo miagal diti nga' kalanggar no kooturan ugama (roiton sabaagi Lzabvus) tinaru Momogun Rungus. Sistom kesukuan Momogun Rungus diti nopo nga' iso sistom di bordaulat ontok timpu dii. Iti nopo nga' kisabap do maya koubasanan Samananjung Kudat om Teluk Bandau alaid no umoligon do suku tinaru Momogun Rungus.
Ruth Alas (5 Magus 1960 hilo Tri  23 Milatok 2018 id Tallinn) nopo nga saintis pengurusan Estonia. Isido nopo nga luguan Jabatan Pengurusan Sikul Pongindopuan Estonia gisom kinapatayon dau. Minonuat i Alas lobi 100 artikel om 23 buuk teks kokomoi kotoinaan om pongindopuan.
Ponudukan
Sikul Pintangaan Tri (1978)
Institut Politeknik Tallinn (baino Universiti Teknikal Tallinn), Fakulti Kobodian (1983)
Universiti PogunTartu (baino Universiti Tartu), Fakulti Psikologi (1987)
Estonian Business School, Kotoinaan Pongindopuan Sompomogunan, Ijazah Sarjana (1997)
Kolej Bentley (baino Universiti Bentley), Fakulti Kotoinaan, pinludaan kotoinaan (1997)
Sikul PongindopuanIESE, Universiti Navarra (Instituto de Estudios Superiores de la Empresa, Universidad de Navarra), pinludaan pomogonop sompomogunan (1999)
Estonian Business School, Kotoinaan Pongindopuan, Ijazah Kedoktoran (PhD) (2002)
Universiti Tartu, Fakulti Kobodian, Ijazah Kedoktoran (PhD) id suang gana kobodian (2004)
Gama
Koumbal i Alas kumalaja sabaagi pengaturcara om perunding. Mantad toun 1995, isido nopo nga lungkitas id Sikul Pongindopuan Estonia, id nombo pinosiliu isido sabaagi puru senat ontok toun 1997, om luguan Jabtatan Kotoinaan ontok toun 2003. Ogumu ponuatan disido kokomoi kotoinaan om kosimbanon id suang organisasi.
Papalabus i Alas do karya dau id suang mogikakawo jurnal akademik, kohompit no Journal of Business Ethics, the Journal of Change Management, the Journal of East European Management Studies, Human Resource Development International, the International Journal of Strategic Change Management, the Baltic Journal of Management, the Journal of Business Economics and Management, Engineering Economics, Cross Cultural Management, Women in Management Review, Chinese Management Study, the International Journal of Chinese Culture and Management, Social Science Research Network, om susuai po.
Ryan ReynoldsOBCReynolds ontok 2018KinosusuonRyan Rodney Reynolds (1976-10-23) 23 Gumas 1976 (umul48)Vancouver, British Columbia, CanadaMamasok
Blake Lively (m.2012)Tanak4KoobpinayanChester Reynolds (grandfather)Ernie Lively (father-in-law)Eric Lively (brother-in-law)GaaFull list
Ryan Rodney Reynolds (nosusu 23 Gumas 1976) nopo nga songulun mimingkono, pelawak om papalabus filem mantad Kanada. Miningkono isido id mogisuusuai kono mantad sitkom (kohompit no Two Guys and a Girl, National Lampoon's Van Wilder, Definitely, Maybe, The Proposal) kumaa drama (Hillside, The Amityville Horror, The Change-Up) aksi (Hannibal King id suang Blade: Trinity toun 2004, Hal Jordan id suang Green Lantern toun 2011) Mingkono nogi isido sabaagi Deadpool - i nopo pogulu po nga X-Men Origins: Wolverine (2009) produksi 20th Century Fox pogulu minundaliu kumaa filem reboot Deadpool (2016) om Deadpool 2 (2018).
Minamung nogi isido pongindopuan maya kopomolian saham utama id suang kolobusan om pengiklanan Gin jenama Aviation American ontok Mansak 2018 om nogi syarikat telekomunikasi Mint Mobile ontok Milau 2019.
Stesyen Rygoku om kinoyonon posorili dau, miampai stadium sumo Rygoku Kokugikan id dumbangan
Rygoku  nopo nga watas id Sumida, Tokyo. Kinoyonon diti nopo nga nosorilian di mogikaakawo watas id Sumida, Ch, om wad Tait: Yokoami, Midori, Chitose, Higashi Nihonbashi, om Yanagibashi.
Nawayaan
Nosusu i Katsu Kaish id Rygoku
Di toun 1659, Sunsuyon Rygoku nopo nga winonsoi, sumoborong do Bawang Sumida i kopiruba do Bawang Kanda id boogian panansawa. Ngaran dau nopo nga kirati do "duo wilayah", mantad do piomungan Edo (ponogulu Tokyo id Wilayah Musashi) om Wilayah Shimsa. Watas diti nopo nga nakaanu ngaran mantad do sunsuyon diti. 
Apat nohopod om turu rnin nopo nga minonuli kawagu montok kinapatayan do luguan diolop, i Asano Naganori, miampai sinumuang id walai ponokisaap diolo, i Kira Yoshinaka, di toun 1703. Soboogian do walai di nopo nga tinamangan id taman don ginumuan id Rygoku.
Stesyen Rygoku nopo nga misombol miampai do watas Yokoami nopo nga nukaban di toun 1904, i minongigit do koritapui id kinoyonon diti.
Rygoku nopo nga panakawalai do Muzium Edo-Tokyo.
Sumo
Gama do nowonsoi o sunsuyon Rygoku id kinoyonon diti, maamaso do timpu Edo, boogian Tokyo diti nokosiliu do oponsol miagal do Ueno om Asakusa. Gusti sumo nosiliu lobi popular gama do sumo Kanjin, iso pialaan di pohoroon montok monimung tusin montok momonsoi do kuil. Pialaan diti nopo nga pohoroon id kuil Eko-in.
Roiton o Rygoku sabaagi longkod sumo profesional. Kogumuan do kinoyonon montok pinludaan toi ko' heya nopo nga poinlongkod do hilo.
Stadium Rygoku Kokugikan di kumoiso montok sumo nopo nga nopongo di 1909. I kawawagu wonsoyo nopo nga di toun 1985 id watas Yokoami, ponong koibutan do Rygoku. Tolu mantad onom pialaan rasmi tounan sumo profesional nopo nga pohoroon id kinoyonon di antakan do wulan Milatok, Mikat om Manom id Rygoku Kokugikan.
Palajalan
Lembaga Ponudukan Kakadayan Sumida nopo nga mongulud do sikul tosiriba om sikul takawas id kinoyonon diti. 
Pinozon o Rygoku kumaa Sikul Tosiriba Rygoku om Sikul Takawas Rygoku.
Sabah di ointutunan sabaagi "Pogun Id Siriba Do Tongus" nopo nga iso pogun di minomontuk do Pogisompuruan Malaysia. Poinladsong o Sabah id boogian koibutan do pulou Borneo. Tama do pogun montok Sabah nopo nga Kota Kinabalu, di ointutunan di gulu po sabaagi do Jesselton. Otoina o kinoyonon do Sabah tu poingwiliu id siriba do wawayaan sarup monsun om au koumbal noontok do ribut taupan, nga haro i ribut tropika di kiginayo tokodo. Sabah nopo nga pogun koduo tagayo id Malaysia. 
Ginayo do rinantayon do pogun Sabah nopo nga pikiikiro do 72,500 kilometer pisagi om migontob do Sarawak, om nokotongkiad mantad Wilayah Pisompuruan Labuan id Malaysia. Suai ko ii, kiharo nogi gontob sompomogunan do tindal id boogian kaabatan do pogun kohompit do Rahat Sulawesi miampai Indonesia, om gontob waig id koibutan do Rahat Sulu miampai Vietnam om ninaru rulud do disan rahat nopo nga 1290-1450 km. Poingwiliu o Sabah id boogian bobos koibutan Borneo sabaagi pulou kumotolu tagayo id pomogunan. Kiiklim o Sabag do talun rasam tropika om kiharo nuluh bobos takawas id Malaysia, Nulu Nabalu, miampai kinakawason do 4,101 meter om nokosiliu soboogian mantad do koyonon Dayat Crocker (Crocker Range). 
Piromutan dayat (range) id Sabah-Crocker, Dayat Trusmadi om Witti nopo nga kigorigi id labus kakadayan om kahanggum ogumu o timpak gisom korikot do kinawas id pialatan do 1,200 gisom 1,800 meter. Id pialatan do Dayat Crocker om rahat id disan rahat do kotonobon nopo nga rinantayon disan rahat di alaab om kitulun di ogumu; rinantayon suai miagal do Tenom, Tambunan om Keningau, nopo nga poingwiliu id labus kakadayan id pialatan do winagat nuluhon, daamot dii rinantayon tosiribo do ponong kosilahon, soboogian nopo nga nayayak do kolopusan. 
Koumbal nointutunan sabaagi Pogun Koibutan Borneo (The North Borneo) maamaso timpu kopomorintaan Boritis gisom 1963 toi ko SBUB. Kiwaa nogi o susuyan laid sondii, om kopirait do susuyan Borunai-Polipin. Nawayaan pogun diti kopomorintaan do poinlangkap (colonial) Boritis (SBUB om Kopomorintaan Dalangkap Inggilis) om Gipun namot Sangod Pomogunan Koduo. Baino, poinsuang id Pogun Pogisompuruan Malaysia.
Pogun Sabah nopo diti nga kipomoyo do lundugayud kipangampai (constitutional democracy) tantad po hiza kikolunduan tinan di toun 1963. Miampai kotinanan tinukuan pogun sondii, luguan pogun nopo nga Lugugayo Pogun Sabah (Tabai: Yang Di-Pertua Damung Sabah, di gulu nopo i Sabah Governor), Woyoon Panalad sabaagi luguan do kolunduan id Sabah, om uhupan do Sontimung Panalad. Sabah nogi nga iso mantad apat pogun (duo nopo nga pogun id Semenanjung) id Malaysia di au kisultan toi ko raja id taang pogun. Mimpohon do Pomoyo Westminster di pinotungkus do kolunduan Boritis om iso pogun tosopung di minomoguno do pomoyo (system) diti. Kiwaa 5 o boogian togori (Tabai: pentadbiran) do Sabah om 27 o watas. Boros poinhimag nopo nga Boros Inggilis om Tabai. 
Tadau Kaamatan di taandakon ontok 30 om 31 Mikat monikid toun nopo nga kapanaandakan di taandakon do tinimungan Kadazandusun di kitudu do popotogom koubasanan "bambarayon" om monongkotoluod nogi tu nakaanu totus tomoton di ogonop. Tinaru aangkal suai id Sabah nopo nga Sama, toi ko' ointutunan nogi sabaagi "Koboi Kosilahon", om Murut ii no tu tulun id nulu om songgorib di gulu po, nopo nga tinimunan tinaru kumoduo om kotolu agayo id pogun Sabah. Tinaru suai id Sabah kohompit no Sama, Iranun, Tabung (Tabai Brunei), Bugis, Kadayan, Lotud, Lundayeh, Rungus, Minokok, Bonggi, om Ida'an. Suai ko ii, tinaru Sina toi ko' nopogirakatan Sina-Dusun nogi nga nosiliu sabaagi tinimungan aangkal sandad id pogun Sabah. 
Koudanan
Koudanan ngaran do Sabah amu kopio otolinahas nga piipiro susuyan i kahabar do tulun toi ko kosurat id buuk pinatalang do poingkaa, ngaran do Sabah naanu mantad do punti saba' it totonomon do tulun Bajau om koubasanan do wonsoion do punti ginuring. Baino nolohou ot punti diti do punti monurun.
Pongundodoitan do 'Sabah' noguno do koinsan nogi ontok ponounan ko-1500 di dudumagang ngimbadi mantad Kalimantan om nogi kopulauan Sulu id Selatan Pilipin. Komoyon do, pomungaran 'Sabah' noguno no pogulu do nokorikot ot Boritis.
Soira do naanu do Timunggama Kipanaga Koibutan Bonio ot Sabah, alanai nodi ngaran 'Sabah' kumaa do 'Koibutan Bonio' ontok toun 1881. Hongkod pogun do Sabah di timpuun nopo nga Kudat ( 1881 ). Soira do nakaamung do Malaysia, ngaran do 'Sabah' ginuno kawagu ontok toun 1963.
Sisindiron doun Jawa Nagarakotagama it sinuratan di Parapansa ontok toun 1365 minangarait do Sabah sobaagi do 'Soludang'. Id sinuratan di Marko Polo ontok minumbaya id Bornio, Sabah hiza dilo nopo nga roitan do "BURNI" it nokopongowit do ngaran do Burunai do baino.
Mamasok Dusun nga haro nogi susuyan kokomoi do Sabah it naanu mantad boros 'sawa' toi 'sava' id siba do tongus' kikomoyon do ponongsawa miagal doid Kota Kinabalu (Api-api) om kinoyonon id tisan do rahat. Pangalahawan do 'sawa' toi 'sava' hiza do gunoon do tulun Dusun do mangarait kinoyonon id sawa do bawang.
Sidtana' (geography)
Id Kotonobon do Sabah nopo nga konuluhon poinaru miampai do Nuluhon do Croker i poinsawat kiikiro 1,000 o kasawaton gisom 4,000 meter. Id kasawaton i kolobi do 4,095 meter nopo nga, Nulu nabalu no i nulu do poinkawas om roiton do nulu poinsawat id kopulohon do Nusantara (au kosuang o New Guinea) om sinagaan sabaagi do nulu i koinhopod kasawat id Asia Silaubaat.
Kotolunan id Sabah pungaranan do Talun Rasam Toropika om dinadi do tiiyonon ngawi do mogisuusuai kawo sumuni talun om nogi tayam tolias. Taman Negara Kinabalu nokosurat sobaagi do Tapak Tinungkusan Sompomogunan dii UNESCO di toun 2000 tu kikosimaon do susuumuni om tayam kaampai nogi kowo-woyoon 'sidwatu', 'topografi' om pontongusan dit ingaa kaagalon.
Poinsomok di Nuluh Kinabalu nopo nga Nuluh Tambuyukon ii kikinawas do 2,579 meterom nointutunan sabaagi do nuluh takawas kumotolu id pogun diti. Misampaping do Dayat Crocker nopo nga Dayat Trusmadi mimpai limunduk Nuluhon Trusmadi ii kumoduo do takawas id pogun diti miampai tukuran kinawas 2,642 meter.
Ginumuan om susuyan Sabah
Mogigion Sabah nopo nga soginumu do 33 tinimungan momogun ii milumaag id suang lobi 50 boros om 80 kawos tinaru. Kadazandusun nopo nga tinimungan tinaru di taagayo id Sabah ii mongoyuan (momontuk) gisom do 30 piatus mantad do ginumu mogigion do poimponu. Tadau Kaamatan nopo nga taandakon ontok 30 om 31 Mikat tikid toun montok mamantang do Sunduan Wagas (Bambarayon) om monongkotoluod kumaa kinorohingan montok totus dii. Sama nogi nga ointutunan sabaagi do "Koboi Kosilahon" om Murut nopo nga tulun sokid om tonggorib ontok di gulu po sabaagi do tinimungan tinaru koduo om kotolu tagayo id Sabah. Ranzat suai nga kiwaa nogi sabaagi ranzat sandad miagal ko Bisaya, Tabung (Borunai), Bugis, Kadayan, Lotud, Lundayeh, Rungus, Suluk, Minokok, Bonggi, Ida'an om suusuai po. Suai ko ii, tulun Sina nogi nga kohompit nogi id suang tinimungan gulu montok di mogigion okon sandad.
Koonunuan (economy)
Koonunuan toi kobodian id Sabah nopo maya do pomutanaman, panagadan, kapamansayan om pomuhambaan. Tumauwatu (petroleum) om tumau piasau mamau nopo nga totus di poinggumu do polobuson. Daamot dilo, iri poinggumu do sumuang id Sabah nopo nga kakamot padsakayan, totus tumauwatu, pamarabak, taakanon, om nogi kakamot mantad ponupuan (kilang).
Sabah Art Gallery nopo nga galeri seni id Kota Kinabalu, Sabah, Malaysia.
Nawayaan
Koimoton seni diti nopo nga tinuridong di Datuk Mohd. Yaman Hj. Ahmad Mus ontok toun 1984. Ontok toun 2012, nokohimagon o galeri diti sabaagi "green building" mantad Green Building Index Accreditation Panel. Ontok 9 November 2013, Boyoon panalad Sabah Musa Aman minomihag do bogunan longkod pomiaraan galeri ii kopihondot do kinouliton alamahas 50 Sabahaantakan do kaampayatan doid id suang Pisompuruan Malaysia.
Seni monguridong
Koimoton seni diti nopo nga poingion id 1.7 do tana miampai do bontuk bongunan oktagon-balatak. Soginumu RM16 riong o pinomonsoi bongunan diti.
Kopokitanan
Bongunan diti nopo nga haro duo liwang. Pokiikitanan atatap galeri diti nopo haro lobi 3,000 karya do artis kinoiyonon om sompomogunan miampai ginumu pangaga'an gatang sorili MYR10 riong. Koimoton daamot popoiyon mogikaakawo pokiikitanan.
Abaabayan
Suai ko kopokitanan, galeri diti nogi nga insaru do popoindalan bengkel, seminar, pialaan om suai po.
Sabhi Saddi (  ; nosusu ontok 6 Manom 1984) nopo nga susuminding om mimingkono kusai Malaysia. 
Koumbal nogi isio ointutunan sabaagi Boy mantad tinimungan Esdco i koumbal miampai Adam AF2. Nga dinondo, mimparagat isio sabaagi susuminding solo om mingkono nogi id piipiro drama om telemovie.
Gama
Minongimpuun i Sabhi gama inus id tinimungan kigenre hip hop ii no Esdeco miampai Adam AF om Ejarn om nogi momoguno ngaran Boy sabaagi ngaran komersialdau doid tinimungan dii. Koumball nogi isio nosiliu susumayau pangampot di Adam solinaid piipiro toun. Nointutunan o tinimungan diti kalapas minampayat i Adam do Akademi Fantasia Musim 2. Koumbal nogi yolo minomonsoi kosolimbahan maya tinimungan om minapalabus single koiso kiuhu Sayang Giler soira noonuan kosiwatan om minopogirot do tinimungan dii o single dii. Sundung do ingkaa, au nakaanu kinoyonon o tinimungan diti miagal di laid no au hino.. Gama komitmen sondii di atangkangau, linumaang i Sabhi sabaagi susuminding solo om minapalabus album momoguno ngaran sondii ontok toun 2010. Au nodi isio momoguno ngaran Boy montok ababayan inus solo nga momoguno do ngaran sondii. Momoguno nogi isio do genre R&B id suang sinding om misuai ko genre hip hop hiza poinsuang po id tinimungan Esdeco.
Nokoingkawas o gamasi suminding di Sabhi soira single dau, Nadiku nakalantoi mamagayat rahi tulun Malaysia. Suai ko ii, single Cinta Sesungguhnya miampai di Marsha nga minopoingkawas nogi ngaran di Sabhi. 
Ontok 2014, nokoingkakat i Sabhi id suang duo kategori doid Gaa' Planet Muzik (APM) maya Kolaborasi Terbaik (Lagu) miampai Bemby Noor om Artis Terbaik (Lelaki).
Suai ko modsinding, mampayat nogi i Sabhi id suang gana pinsingkanaan soira minsingkono id piipiro drama om telefilem.
Koposion sondii
Sinumao i Sabhi di Rosi Aswani Abdul Razak, sumandak Pasir Mas, Kelantan ontok 17 Madas 2012. 
Ontok toun 2013, minamaramit i Sabhi om sawo dau do tanak koiso i pinungaranan do Sofea Reesya. Ontok 6 Manom 2015, minamaramit i Sabhi kinosusuon tanak koduo dau (tondu nogi), kopihondot kinoulitan kinosusuon dau ko-31. Nosusu o baragang tondu di ontok 11.33 kosuabon miampai winagat 3.3 kilogram om pinungaranan do Sofea Rania. Ontok 24 Gomot 2017, minamaramit kawagu i Sabhi Saddi om sawo Rosi Aswani do kinosusuon tanak kotolu
Nosusu o baragang dii ontok bobog 10.45 kosuabon. 
Sabtu Suci nopo nogi nga oilaan nogi sabaagi do Sabtu Easter, sundung pia do kalender ugama, frasa nopo diti nga lobi otopot do oguno kumaa do Sabtu dalam Minggu Easter.
Sabun nopo nga kopiralatan do ponusi i gunoon sabaagi kogunoon sandau. Oubasan nopo pobolion o sabun id bontuk do sompurok i ointutunan do buku. Sabun nogi nga gunoon sabaagi ponusi do tongogarung (dobi) pogulu nokosiliu kumaa bahan sintetik i lobi efektif. 
Kogumuan piralatan sabun haro o sebatian do garam natrium toi ko kalium i milo papaasil do asid lunok miampai mibagas miampai di lunggou di ki-alkali miagal ko ' natrium hidroksida toi ko' kalium hidroksida id 80-100 taangh salom proses penyabunan. Lunok-lunok dii kawaya do proses hidrolisis maya toud bes, papaasil do gliserol om sabun kasar ( tusi asid lunok ki- alkali). 
Sabun nopo diti nga nowonsoi mantad tumau toi ko lunok. Sodium Tallowate, toud di oubasan haro id suang do kogumuan sabun. Iri nogi nga ointutunan sabaagi lunok mantad tayam. Sabun i pinaasill mantad tumau kinotuan miagal ko' tumau zaitun ointutunan sabaagi sabun castile. 
Nawayaan
Hogot toi ko' istila sabun noongoi mantad Arab. Maya di Muhammad ibn al-Tayyib al-sharqi Fasi salom buuk anotasi Hasyiyah ala al-qamus Fairuzabadi pinopointalang do konsep dii nopo nga iso aspek i kohompit kalaasan hogot toi ko' istila maya tiso om tiso boros i pogulu, loolobi po miagal ko' boros Parsi om boros Turki. 
Tumanud ponuatan nawayaan mantad tontok Rom maya Plinius id Historia Naturalis pinoposangkai do kapamansayan sabun (salom boros Latin: sapo) mantad lunk tayam (sebum) om tawu do susunion. Suai ko iri, salom ponuatan dii haro pinoboros do, oubasanan nopo nga sabun gunoon do tongokusai Gallia om Teuton. 
Kolidangan om atarakas
Proses do popolidang di sabun kohompit nogi do popoidu di natrium klorida, natrium hidroksida om gliserol. Rolot (nihilistic) dii iduon maya pogolokon ri purok sabun id waig om kobontuk koimbagu do sabun om tusi'. 
Proses dii suhuton do iduon i waig mantad sabun. id waya nopo tradisional, poindalanon o proses diti momoguno penggelek cili i papaasil do purok sabun. Komoyon nopo kawo sabun diti oubasan gunoon do tulun ontok toun 1940-an om 1950-an. Proses diti nosimbanan om nokoburu momoguno do penyembur kering om pengering hampagas.
Sabun di narasak kikosoguban do 6-12% om suhotonon do proses pidoton kumaa purok di tokoro, i lohoon nogi sabaagi ketulan kecil pallet. Kalapas dii suhotonon nogi do proses tarakason di kolimpupuson sabun dii. Proses dilo kohompit do poposiliu pallet sabun kumaa do purok sabun buku mooi do milo pobolion. 
Pallet sabun piroloton do tongowongi om toud suai miampai pilongoton di poimponu id isoiso poiyanan poimbida. Sumusuhut, jisim dii posoliwanon mantad poiyanan dii kumaa id poniring. Maya do pomisak (auger) sabun dii kawaya di poniring kidawai aalus. Sabun dii kawaya do kakamot penggelek miagal id proses papaasil polositik om likour sukulat. Proses tarakasan dii tilombuson kaagu do kawaya i sabun do lobi ogumu misin poniring mooi do popoingkawas om popogirot struktur jisim sabun. Pogulu do insokon, sabun dii kawaga do kebuk hampagas mooi do popoidu gas i nokolungku. Kalapas dii, sabun dii posilihon do bontuk guas tanaru om suhutonon miampai pompodon tumanud ginayo di maan. Popobontuk do sabun gunoon o pengesan logam om tinsokon id bontuk pointantu momoguno misin poninsok di tosogit. Soira opongo, lopoton sabun dii maya mogikaakawo waya. 
Togis toi ko pumis haro piroloton id sabun mooi do kaasil sabun sental. Kapamansayan sabun diti nopo sabaagi do kogunoon momogompi do koborisian tongotulun. Rolot do penyental dii kiguno do popoidu sel di au no osonong om proses dii ointutunan sabaagi lumunu. Kogumuan rolot wagu i gunoon salom sabun pomolunu i efektif dinondo au miagal di togis.
Sada nopo nga mongiyon-iyon id waig om kitulang likud. Soginumu do 31,900 bansa do sada it poingiyon id waig baang om id waig rahat.
Koulalaho do sada nopo nga;
Poimpasi id waig
Kisisi do alamou
Kisorod do pangkaau
Momuhobo maya do tasang
Gumumu maya do pogogontolu
Osogit raha
Haro tolu pomisuaian do sada. Iti nopo nga;
Sada okodou tulang
Sada kitulang toporoi
Sada ingaa lamai
Sadur (ngaran botani: Citrullus lunatus) nopo nga spesies susumuni kitusak i rumoloi (minsawat om rumanap) id suang paganakan Cucurbitaceae mantad kabaatan Afrika. Susumuni diti poposoliwan tua' kakamot i lohowon do 'beri au otopot'. Tua' sadur diti alamou o kulit om suang nopo nga kosoruan no do aragang i kiwaig om oomis. 
Tua sadur diti nopo nga ogumu tinanom id mogikakawo iklim posorili pomogunan miampai lobi mantad 1,000 kawo di pinaasil.
Sagittarius, sampapas tulun om sampapas kuda nopo nga centaur do mitologi. Songulun di abaal id momolingos om miampai kabaalan di kolodi' iso pintangaan montok Pomogunan om Surga. Oilaan nogi sabaagi do Mamamana', oilaan o Sagittarius miampai simbol do pana.
Sagu nopo nga sangkawo do kanji ii naasil mantad do teras kikabus, mogikaakawo raan sawit tropika loolobi no do puun rumbio Puun sagu nogi nga towud do taakanon ruji montok kaum pribumi id Sabah om Sarawak, ii nopo nga Bisaya, Melanau om nogi ii mogiigiyon id New Guinea om Maluku om lohowon iti sabaagi do saksak, rabia om sagu.
Sinin toi simbakuro nopo nga kokomoi ponimungan om ponguludan do kotoilaan do nunu nopo id pomogunan. Pongundodoitan do simbakuro nokorikot mantad boros Latin, scinetia, it kikomoyon do tongoilaan om karalano do maganu kopoilaan suai tumimpuun do kinawayaan, maganu do kointalangan om kooturan mantad diri.
Oinsanan huguan sinin mositi do mongorulan soira do manahak katarangan kokomoi di ponoriukan diolo. Mogisogulu yolo do manahak katarangan di lobi sinonong. Haro nogi katarangan di lobi sinonong nga nung poinsusuai mantad katarangan di monsisinin do suai, maan papanaho kawagu ponoriukan pointilombus do maganu di katarangan lobi sinonong.
Huguan sinin nga momorisa tua pomusarahan do huguan sinin suai sasabab no do huguan sinin do suai nga tulun nogi it awu koinsodu mantad kosilapan. Mantad dilo, haro monsisinin suai di kitongunggan do momiri nung otopot iri tua pomusarahan monsisinin diri. Monugut do pinsingumbalan soginumu do pipiro sugut nopo nga iso-iso karalano do maganu kointalangan di otopot om kotunud.
Iti noh it pungaranan do karalano sintopik. Kogumuan tulun kapangaramit do karalano diti sobaagi do ralan iy milo tumboyoon do maganu kointalangan kokomoi do posorili, pomogunan, tinan do tulun toi tongoburu-buru om susuai poh. ilo noh do sorohon tokou kokomoi do sinin nopo nga iso karalano di pointolimbus kokomoi do tadau baino iy awu noh kopio otumboyo ontok hatus toun mantad baino.
Sakot nopo nga susumuni renek toi ko, herba. Kosuni iti id darat, baang om nogi rahat. Rumpai nopo nga okategori tumanud do woyo masi om fisiologi dau. Id suang gana Pomutanaman nopo nga, mikomoi iti sabaagi do"susumuni pomorumbak" om kosoruan do iduon maya piipiro kaida' kawalan tumanud do mekanikal, kimia, kultur om nogi biologi.
Tusak sakura poungkalad id puun sakura bonsai i kiumul do 15 toun.
Sakura nopo nga ngaran id boros Jepun di gunoon kumaa puun-puun momiro ceri spesies Prunus serrulata. Tua' (ointutunan sabaagi sakuranbo) nokoimbulai mantad spesies puun di misuai. Suai ko iri, sakura nogi nga iso ngaran di asaru gunoon tongoulun Jepun.
Sakura nopo iso susumuni di poinsandad id Dayat Himalaya, Koibutan Bengal (dinondo Bangladesh) om id Kosilahon Asia miagal ko' China, Jepun om Kabaatan Korea. Haro mogiisuusuai kawo sakura id Jepun; om lobi ko 305 kawo di milo abantalan doid hilo. Kogumuan nopo dii nga nokopogirolot-rolot no miampai miampai tiriuan toi ko' piniiso do tulun Jepun hortikultur piipiro hinotusan di nakatalib.
Karamayan Mogintong Tusak
Maamaso Timpu Heian (794 - 1911), tongoulun Jepun nopo nga kosoruan katanud ogumu koubasanan mantad China. Iso nopo mantad dii nga kaantakan sosial karamaian mogintong tusak (hanami: ), id hombo paganakan Maharaja, momolihiis, mononondig, om nogi bangsawan-bangsawan di suai nopo nga mogitiitimung om rumamai id sahau tusak sakura. Karamaian kumoiso di norikod nopo nga pinoindalan id Taman Shinsen-en Kyoto ontok toun 812. Id China, puun ume "plum" (kopiipio nopo nga spesies do puun aprikot) nopo nga asaru osiliu simbol do karayahan. Sundung do ingkaa, soira nokorikot id pintangaan hinotusan kosiam, naalanan o puun plum dii do tusak sakura sabaagi spesies di korohian id Jepun.
Monikid toun, agensi Kajicuaca Jepun om tulun ginumuan mongilo isoiso ahal i roitan sabaagi sakura zensen miampai kumaa id kopulauan koibutan om korikatan do timpu talasu tumanud do pangagaan timpu totuong, tumanud so segmen-segmen cuaca mantad program borita. Koungkaladan do tusak diti mimpuun id Okinawa maamaso wulan Milatok om kumaa id Kyoto om Tokyo id kolimpupuson do wulan Gomot toi ko' kotimpuunon do wulan Ngiop. Potilombus, kumaa iti id altitud di lobi akawas, gisom korikot id Hokkaid piipiro minggu kalapas di. Intangan kopio do tulun Jepun o pangagaan cuaca diti om mogitiitimung id tinimungan di tagayo id taman-taman, lobong om nogi kuil, miampai paganakan om nogi koombolutan montok papaharo karamayan mogintong do tusak. Karamayan-karamayan Hanami nopo nga montok popokito kolumison tusak sakura, om montok tulun suai nopo nga iso kosiwatan montok mundorong om mogintong do kopokitanan di. Koubasanan karamayan hanami nopo nga mantad po di piipiro hinotusan nakatalib id Jepun: nawayaan hinotusan kawalu, Nihon Shoki  minomorikud do koumbal pinoindalan o karamayan hanami mantad po di hinotusan kotolu CE.
Kogumuan sikul id Jepun om bongunan don ginumuan nopo nga haro puun sakura i tinanom id posorili do kinoyonon diolo. Gama do toun fiskal om tumimpuun o sikul antakan do wulan Ngiop, kogumuan kinoyonon id Honsh, tadau kumoiso sumikul toi ko' kumaraja koindalan miandad do timpu sakura.
Tusak sakura miagal di okito id Washington, D.C.
Tusak sakura id puun
Tusak sakura di lobi osomok.
Gambal miinsomok do Tusak Sakura Yoshino id Tidal Basin id Washington, DC
Nointutunan do tulun posorili sabaagi "Raja Balada Malaysia", isio nopo nga bagas tanak momomonsoi muzik poinbantug, Wan Zul. Sinding nopo di winonsoi di Wan Zul om M. Nasir nga pinopoili disio sabaagi songulun artis pogun sondii di nointutunan om korohian do tulun id nombo do mitipong nogi miampai di Jamal Abdillah, Ekamatra om Wings. 
Iklim nogi nga minapalabus do 8 album studio ontok diti om nakaanu kinoyonon id suang do muzik maya sinding "Suci dalam Debu" ontok toun 1990. Minamarakam i Saleem do do 11 album sondii. Isio miampai do tinimungan dau nakangaran id labus pogun miagal ko' ms:Indonesia, ms:Singapura, en:Brunei, selatan ms:Filipina, selatan en:Thailand, Pulou Krismas om Kepulauan Cocos id en:Australia. Nointutunan kopio isio tu "kagarasan vokal" om rolou di "serak-serak basah'. Isio nopo nga tapa di Syafiq Farhain id nombo do nakatanud nogi miagal disio i sosongulun mononondig. 
Monongkiala i Salmah id suang pilihan raya umum Malaysia mongobi PAS mantad di 1964.
Nosiliu i Salmah do puru Dewan Negara maya lantikan Yang di-Pertuan Agong ontok era Kolunduan campuran PAS-BN mimpun toun 1975 gisom 1982. Isido nopo nga tondu koiso mantad PAS i nosiliu sabaagi Senator. Isido nogi nga puru PAS koiso i nosiliu sabaagi Senator maya lantikan Yang di-Pertuan Agong.
Sambayang Tama Za, i ointutunan nogi maya koukaban dau Tama Za (Greek:  , Latin: Pater Noster), nopo nga sambayang oponsol do ugama Kristian i pinaajar di Jesus sabaagi laang do sumambayang. Haro duo versi samabayang diti i poinsuat id suang do injil: versi nopo di anaru nga id suang Kaajalan id Nulu id suang Injil Matius, om versi oniba nopo nga id suang Injil Lukas soira "songulun mantad tutumanud Dau minimboros kumaa Dau, 'Kinorohingan, tudukai yahai do sumambayang, miagal di pinaajar di Yohanes kumaa tutumanud dau'". Kokomoi do koimbulayan koduo-duo versi diti, haro i kipomusarahan do koduo-duo nopo dii nga sandad, miampai versi Matius nopo nga pinolombus di Jesus id timpuunon pelayanan Dau id Galilea, om versi Lukas nopo nga sontoun sumusuhut, "hilo kanto id Yudea".
Didache (id bab VIII) minoporuput do iso versi i kaagal-agal do versi id suang Injil Matius om nogi miampai samabayang moden. Opupusan ii miampai Doksologi.
Samprangan, ija'on nogi sabaagi Samplangan, nopo nga kinoyonon kinawayaan id Bali, Indonesia. Ii nopo nga kiikiro iso kilometer kumaa kosilahon kakadayan Gianyar. Tumanud do tradisi kinawayaan Balinese , ii nopo nga tionon koiso dinasti raja-raja Bali mantad Jawa Majapahit Empire, i tinuridong kalapas nasaladan o Bali do tulun Jawa ontok toun 1343. Kalapas piipiro generasi, ontok kolimpupuson hinotusan ko-14 toi ko' ko-15, numaan alanai o Samprangan sabaagi tionon domboyoon (royal) maya Gelgel ponong kosilahon (id watas Klungkung timpu baino). Babaino nopo, osomok no aiso bagas di nokotindohoi mantad kinoyonon tioyon (palace) laid dii.
Samsun nopo nga bandar id koibutan Turki, id boogian ptoros rahat toitom. Bandar diti kiwaa soginumu 725,111 tulun id toun 2007..Iti nopo nga bandar apangkal do Provinsi Samsun om nogi bandar palabuhan oponsol. Samsun pinaasas di koloni Amisos (nga roitan nogi Amisus, Eis Amison - Amisos nga roiton nogi Samsunta toi ko Samsus (Eis Amison - Samson - Samsounta) id suang Greek + ounta "akhiran toponimi Greek".) II tongotulun mantad do Miletus ontok kurun koturu au po Masihi.
Sandad Posorili id Kampung Moyog
Sandad posorili nopo nga toinsanan kakamot ii poimpasi om nogi au poimpasi ii haro maya do semula jadi id pomogunan. Sandad posorili nogi nga olohou sabaagi do flora om fauna. Sandad posorili nopo nga kiwaa piipiro komponen gulu: 
Unit landskap i kiguno sabaagi do sistom semula jadi miampai aiso do kaampayatan tongoulun, kohompit no tanom-tanom, dupot, tongowatu om suusuai po
Towud sejagat semula jadi om nogi fenomina fizikal ii aiso do rontob miagal ko tongus, waig om iklim, tenaga, cas lotirik om magnet ii au koimbulai aasil mantad do abaabayan koulunan.
Sandakan nopo nga iso kakadayan di toponsol id pogun Sabah om id bobos koduo tagayo id Sabah. Sandakan nopo nga watas id Boogian Sandakan, id ponongkosilahon Sabah. Naaga o soginumu 479,121 tulun poingion id watas diti ontok toun 2009 om koingkakat mantad tinaru Bajau, Suluk om nogi majoriti tulun mantad tinaru Cina.
Tumanud nawayaan, Sandakan koumbal nokosiliu sabaagi Ibu Damung montok pogun Sabah tintod kopomorintaan tulun Boritis di laid. Kinoyonon dii nogi nga koumbal nokosiliu sabaagi kinoyonon di toponsol ontok Pisangadan Pomogunan ko-2 id toun 1941-1945.
Jata Sandakan
Ointutunan nogi Sandakan mantad kinoyonon kotombuluian dau di kagayat ginawo okon no ko tutumombului id suang pogun nga nogi mantad labus do pogun. Kinoyonon di kosiliu longkod kotombuluian miagal nogi Sungai Kinabatangan, Agop Gomantong, Taman Ponondulian Orang Utan Sepilok om Taman Pulou Penyu.
Etimologi
Pogulu, Sandakan nakaanu ngaran mantad songulun mononolod kitinaru Scotland mantad lasgow ii nopo nga tulun papadagang sanjata, William Clark Cowie. Tumanud boros Suluk, Sandakan mogowit korotian kinoyonon di pinajak. Kalapas dii, pinomungaranan do Kampung German gama do ogumu pangkalan/longkod tulun germen id kinyonon do hiri.Ontok nosorob o walai di Cowie, iso kakadayan wagu winonsoi om pinomungaranan do Elopura ii kirati do 'kakadayan di olumis'. Suai ko ii, lohowon nogi sabaagi 'Little Hong Kong' tu ogumu tulun mantad Hoong Kong (Hakka om Kantonis) nokorikot id kinoyonon dii.
Sansam otomou
Sansam otomou nopo nga susumuni mantad tinimungan Amaranthacea. Ngaran saintifik nopo nga Amaranthus gangeticus. Ngaran id Inggeris nopo nga Red Spinach. Sansam totomou nopo diti nga susumuni di momitusak kiwotik do otomou otuong. Kosuni iti gisom kolowoyon 2 - 3 hakod linawoi. 
Ponoriukan saintifik pinopokito do bayam totomou diti nopo nga popoinkudi koonuan kalsium. Ponoriukan suai pinopointalang do ingkaa iti tu asawat o antioksida om kiwaa guno montok radioprotective tikus.
Poinsuang id susumuni kousap kiumul sontoun, kiwoyo oturidong toi poinsuyad, ogumu rapang om kirugi. Obulugu roun, kininaru 5 - 8 cm miampai popompod di bonsulon om alawis tonod.
Santan nopo nga cecair opurak apakat i naanu maya ekstrak mantad nurudan tonsi piasau. Kepekatan om roso kaya do santan nopo nga gama akawas o miak, om kogumuan nopo dii nga lunok tepu. Santan nopo nga pomorolot nansakan tradisional i gunoon id Asia Silaubaat, Oceania, Asia Kabaatan, om Afrika Kosilahon. Gunoon nogi ii montok mogonsok id Caribbean, Amerika Tanga, boogian kosilahon Amerika Kabaatan om Afrika Kotonobon id nombo pinountutun ii hiza era panaladan (penjajahan).
Milo pibagalon o santan kumaa piipiro kawo tumanud suang (kandungan) lunok dau. Miampai umum, milo ii diklasifikasi kumaa krim piasau (toi ko' santan apakat) miampai lunok bobos akawas; santan (toi ko' santan cair) miampai maksimum kiikiro 20% lunok; om susu piasau skim miampai lunok di osiriba. Au insaru gunoon o hogot diti montok santan komersial i pobolion id pogun Kotonobon.
Milo nogi gunoon o santan montok papaasil do ponowoli susu (ointutunan sabaagi "tiinumon santan"). Produk ngaawi nopo diti nga au kaagal miampai produk santan toomod i koubasanan gunoon montok mogonsok, okon ko' inumon. produk santan oomis om noproses mantad Puerto Rico ointutunan sabaagikrim piasau. Insaru ii gunoon montok pencuci mulut om tiinumon miagal do pia colada, sundung do au daa kosudong ii borulongon miampai krim piasau toomod.
Full Report from the USDA Nutrient DatabasePercentages estimated using USrecommendations for adults, except for potassium, which is estimated based on expert recommendation from the National Academies.
Id suang hidangan 100 milliliter (ml), kiwaa 230 kilocalories do santan om ii nopo nga mantad 68% waig, 24% ginumu lunok, 6% karbohidrat, om 2% protein (intangai nuludan/jadual). Komposisi lunok nopo nga papahangkum do 21 gram lunok tepu, miampai sampapas nopo mantad dii nga asid laurik.
Santad nopo nga toud togumu (20% toi ko' lobi mantad Daily Value, DV) do mangan (44% DV monikid 100 g) om toud di kabagal (1019% DV pmonikid 100 g) do fosforus, zat besi, om magnesium, miampai aiso nutrien suai id suang dii i atalang (intangai nuludan).This article may be confusing or unclear to readers. Please help clarify the article. There might be a discussion about this on the talk page. (October 2024) (Learn how and when to remove this message)
Sarawak ointutunan nogi do Sarawak Bumi Kenyalang nopo nga wilayah bobos agayo id Malaysia. Pogulu poninanan Pisompuruan Malaysia, nakagabas no Sarawak mantad kolonial British ontok 22 Madas 1963. I nopo timpuunon po, Sarawak nopo nga wilayah i miamung miampai Sabah (i nopo pogulu po ointutunan sabaagi Borneo Koibutan), Singapura om Tana' Tabai sumiliu Pisompuruan Malaysia ontok 16 Manom 1963. Gama kobolingkaangan kobodian om politik, notorimo do tulun Sarawak o suul popiamung dii. Sarawak nopo nga kinoyonon bobos agayo id Malaysia. Ointutunan o Sarawak, Labuan om Sabah sabaagi Malaysia Kosilahon.
Kointalangan i notorimo ginumuan mantad ngaran pogun nopo nga kitadon mantad hogot Malayu Sarawak serewak, i kirati do antimoni. Kointalangan alternatif nopo nga popular id ponguncupan apat hogot Malayu, ii pinolombus di Pangeran Muda Hashim, "Patahakon ku kumaa dia", ontok do pinatahak disio Sarawak kumaa di James Brooke, songulun penjelajah Inggiris ontok toun 1841. 
Sasebo nopo nga poinladsong id boogian koibudan kotonobon Kyushu, id ponong koibutan do Wilayah Nagasaki, mantad impohon Semenanjung Kitamatsuura kumaa boogian taatanga do kabaatan gasait. Poinladsong iti lobi kuang 50 kilometer id koibutan-koibutan kotonobon Kakadayan Nagasaki (sinodu bobos oniba id tindal nopo nga lobi kuang 60 kilometer). Boogian kotonobon, kabaatan kotonobon om kabaatan do kakadayan diti nopo nga pointoguang do rahat, om kosilahon nopo nga mirontob miampai Wilayah Saga. Kakadayan nopo diti nga kohompit no pulou Ukujima, id koompokon do koibutan Kepulauan Goto. Hali pia au otidong miagal do Kakadayan Nagasaki, kakadayan diti nogi nga ogumu o nuluhon. Gama do osomok o nulu id longkod kakadayan, au ogumu no kopio kopomogunoon do bosikol. Soboogian do kakadayan diti nopo nga mirontob do .
Majlis Kakadayan sombol
Iklim do hiti nopo nga kaagal-agal do iklim id Norfolk, Virginia, i haro nogi koumatan do tantara rahat apangkal MS. Timpu rumasam nogi nga mantad koimpuunon do wulan Mahas gisom pintangaan do wulan Madas, om timpu talasu nopo nga alasu om asagub. Maamaso timpu tosogit, haro salji nga okuri om nogi okookodou.
Tumanud do Agensi Meteorologi Jepun (JMA), Sasebo nogi nga haro iklim subtropika di asagub (klasifikasi iklim Kppen Cfa) miampai timpu talasu di alasu om timpu tosogit di osogit. Kerpasan nopo nga okito kopio monikid toun, nga osiriba maamaso timpu tosogit. 
Demografi
Tumanud do data banci Jepun, populasi Sasebo di toun 2020 nopo nga 243,223 tulun. Popoindalan o Sasebo do banci mantad po di toun 1920.
Historical populationYearPop.% 1920 183,601 1925 196,391+7.0% 1930 228,039+16.1% 1935 277,451+21.7% 1940 312,817+12.7% 1945 281,55510.0% 1950 313,259+11.3% 1955 351,820+12.3% 1960 346,5981.5% 1965 302,43112.7% 1970 287,9364.8%YearPop.% 1975 288,368+0.2% 1980 288,2310.0% 1985 287,3490.3% 1990 280,2612.5% 1995 279,5510.3% 2000 274,3991.8% 2005 269,5741.8% 2010 261,1463.1% 2015 255,4392.2% 2020 243,2234.8%Sasebo population statistics
Nawayaan
Kinoyonon do Sasebo timpu baino nopo nga soboogian do Wilayah Hizen purba. Iti nopo nga iso kokompungan tulun monginginsada tokoro id siriba do pointangan Domain Hirado di miinsomok, gisom au alaid kalapas nokotimpuun o timpu Meiji. Laksamana Tentera Laut Domboyoon (royal) Jepun, i Tg Heihachir, maamaso mogintong-gintong do kotogisan koibutan kotonobon do Kysh montok longkod tantara rahat, pomilian do kinoyonon diti nopo nga tumanud do tuundorongongon rahat taralom i umoligon, sidtana' di miinsomok miampai China om Korea, om kiwaa tangud watu di miinsomok. Watas Rahat Sasebo, i noimpohon di toun 1886, nokosiliu do tuundorongon tapangkal montok tantara rahat Jepun id suang do operasi montok Pisangadan China-Jepun Kumoiso om Pisangadan Rusia-Jepun. Kakal iti sabaagi impohon tantara rahat apangkal gisom koompokon do Pisangadan Pogun II. Miampai do koumatan longkod, minomonsoi nogi o tantara rahat do Sasebo Naval Arsenal, kohompit no limbungan kapal tapangkal om koumatan do monginsonong. Kalapas notingkod o pisangadan, soboogian do koumatan longkod nopo nga sinoolihan do Tantara Rahat Mirika Sompuu, i minombontuk do A.S. Fleet Activities Sasebo. Piipiro boogian do longkod diti nopo nga piniilangan miampai Tinimungan Mongumolig Tinan Sondii Jepun, lobi-lobi po JMSDF. Longkod toponsol montok Rejimen Infantri Tentera Kotonobon JGSDF nogi nga iso koumatan do hilo.
Kampung Sasebo nopo nga nowonsoi di 1 Ngiop 1889 miampai pinamansayan do sistom kakadayan nokoburu. Pinoingkakat iti miampai potilombus kumaa status kakadayan di 1 Ngiop 1902. Pinosuang do Sasebo o kampung sombol dau: Sase, Hio om Hirota di 1 Ngiop 1927 om kakadayan Ainoura di 1 Ngiop 1938. Kiwaa 206,000 mogigion id kakadayan diti di toun 1945 om naraag gama do nobom do Mirika Sompuu di 29 Mahas 1945, maamaso Pisangadan Pogun II. 48% do kakadayan dii nopo ga naraag. Sasebo nopo nga iso mantad 17 ontokon mantad do Mirika Sompuu montok porotuan do bom atom, i kitudu montok moningkod do pisangadan. Nokoinlaab o kakadayan diti miampai pinopiamung do majlis kakadayan sombol: Ono, Minamise, Nakazato, Saki (27 Mikat 1942), Yuzuki om Kuroshima (1 Ngiop 1954), Orioze, Egami, Sakihario (1 Ngiop 1955), Miya (1 Magus , 1958). Antakan 1 Ngiop, pinatatap o Sasebo sabaagi kakadayan poinsuai-suai maya kinoingkawasan do autonomi songkinoyonon. Jawatan diti pinoingkawas kumaa kakadayan teras di 1 Ngiop 2016.
Antakan di 1 Ngiop 2005, kakadayan Sechibaru om Yoshii (goduuduo nopo nga mantad Watas Kitamatsuura) piniamung kumaa Sasebo.
Antakan di 31 Gomot 2006, kakadayan do Kosaza om Uku (goduuduo mantad Watas Kitamatsuura) piniamung kumaa Sasebo.
Antakan di Gomot 2010, kakadayan do Emukae om Shikamachi (goduuduo mantad Watas Kitamatsuura) piniamung kumaa Sasebo.
Kolunduan
Dewan Kakadayan Sasebo
Bontuk kolunduan majlis do Sasebo nopo nga datuk bandar miampai datuk bandar i pilion miampai potilombus om majlis bandar raya unikameral miampai 33 surupu. Minanahak o Sasebo do siam surupu kumaa Pitimbungakan Wilayah Nagasaki. Id aspek do politik negara, kakadayan diti nopo nga soboogian do watas Nagasaki ko-4 dewan tosiriba do Diet Jepun.
Kobodian
Pamansayan do kapal om industri tawagat i kipionitan nopo nga potilombus monguasai do kobodian Sasebo. Misampaping do longkod tantara rahat nopo nga limbungan kapal Sasebo Heavy Industries Co., Ltd.
Tuundorongon Sasebo nopo nga kiwaa aramada ponginsadaan di aktif kopio. Suai ko' iri, ogumu pomiaraan do tiram om butia i poinladsong id Kepulauan Kuj-ku.
Watas Mikawachi nopo nga haro industri pamansayan do kakanan i kiumul do 400 toun.
Ponudukan
Kiwaa 42 sikul tosiriba, 25 sikul takawas om duo piomugan do sikul tosiriba om sikul takawas id Sasebo i tamangan do kolunduan bandar om nogi iso sikul takawas i tamangan do Lembaga Ponudukan Wilayah Fukuoka. Wilayah diti nogi nga mantadmong do siam sikul takawas om duo sikul montok tulun di kikominagan poimbida. Haro nogi iso sikul takawas kabansaan om limo sikul takawas swasta. Institusi ponginabasan takawas nogi nga kohompit no Universiti Sompomogunan Nagasaki swasta om Maktab Tosiriba Nagasaki.
Koumatan sasakayon
Koritapui Midori Express id Sasebo Line popotounda do sakayon tosiau kumaa/mantad Stesyen Hakata Fukuoka
Kakadayan sombol
Sasebo nopo nga haro pionitan kakadayan sombol miagal di nakatayad id siriba;
Kinoyonon di kagayat ginawo
Huis Ten Bosch (taman tema) naanu o ideo mantadpos pamadagangan do Belanda id Hirado
Muzium Tinimungan Mongumolig Tinan Sondii Maritim Jepun
Kzakihana, bobos ponong kotonobon id Pulou Kysh
Miuramachi Catholic Church, ponimungan tagayo i winonsoi miampai kowoowoyoon neogothic di toun 1930, nopo nga simbol Sasebo. Mitoguang iti miampai stesyen koritapui tapangkal id watas Miura-cho. Sasebo nopo nga kakadayan id Jepun i momoguno do gambal ponimungan Kristian sabaagi soboogian mantad meterai/bondira dau.
Resort Saikai Pearl Sea
Longkod Inus Muzium Shimanose id Kakadayan Sasebo
Sawan nopo nga watas (kecamatan) id regensi Buleleng id boogian koibutan do Bali, Indonesia. Watas nopo diti nga oponsol kopio montok toud do wagas id posorili do Bali om kogumuan pakaraja nopo nga tulun sandad.Kinoyonon diti nopo nga kisinodu lobi kuang 5 km Singaraja, ibu kota Kabupaten Buleleng ponong kotonobon. Longkod pomorintahan nopo nga' id Desa Sangsit.
Rontob-rontob wilayah nopo nga miagal id siriba:
Mogigion do watas Sawan, Buleleng maya banci 2016 nopo nga soginumu 60, 240 tulun, miampai 29.730 kusai om 30.510 tondu miampai gatang dusai (gender) purata 97,44.
Sayau PendetSusumayau Pendet poigigit do mangkuk perak kisuang bungaNative name(Balinese)Tari Pendet(Indonesian)GenreSayau koubasananInstrument(s)Gamelan, GongInventorBaliOriginIndonesia
Sayau Pendet (Balinese: ) nopo nga sayau koubasanan mantad Bali, Indonesia, id nombo poindalanon o kapatahakan do bunga montok popolidang do kuil toi ko' teater sabaagi kotimpuunon montok ababayan toi ko' sayau di suai. Koubasanan nopo nga posolimbahon o Pendet do kosumandakan, mogowit mangkuk kulupak bunga, om songonggom nopo nga potilibon ontok mogikaakawo timpu id suang sayau. Pendet nopo nga sayau ponuau-suau, mamaramit di nokorikot om popoimbulai sunduan montok mintong do kosolimbahan. Ii nopo nga iso mantad Sayau Bali i bobos otuo, sundung do bontuk kawawagu nopo nga winonsoi nogi ontok toun 1950-an.
Sayau koubasanan Bali nopo nga bontuk inus kosolimbahan di bobos otuo id Bali. Sayau koubasanan abaagi kumaa duo kawo: sayau keramat i lohowon do Wali om sayau pomohiok i lohowon do Bebalihan. Wali (sayau keramat) koubasanan do posolimbahon ontok do ababayan ritual pointantu.Otumbayaan o Hindu Bali do sayau obitua nopo nga kiwaa kapansalan kougamaan di ogirot om kuasa rohani. Mantad dii, sayau nopo dii nga milo posolimbahon ontok ababayan kougamaan pointantu om susumayau pointantu.Koubasanan nopo, posolimbahon o Bebalihan id ababayan sosial. Suai ko montok momohiok, Bebalikan nogi nga kitudu suai montok mamaramit korikatan di tutumombului, manaandak timpu mongomot toi ko' popotimung do tulun ginumuan. Kiwaa lobi ogumu kawo suai Bebalikan mantad do kawo Wali. Pendet nopo nga Bebalikan, i insaru posolimbahon miampai sekular montok mamaramit korikatan tutumombului.
Pendet nopo kaka nga sabaagi representasi kosolimbahan bunga Bali, i manahak do banten toi ko' canang (kosolimbahan bunga) mantad iso kuil kumaa kuil suai id suang Kuil Bali toi ko' posorili tionon. I nopo timpuunon po, gunoon o sayau Pendet sabaagi pomogonop ababayan piodalan id pura toi ko' tionon obitua paganakan, sabaagi lambang kounsikahan, mamantang om kataadan soira manaandak kotindapahan do dewa ngaawi i linumintuhun mantad khayangan (alam kolunduan Kinorohingan). Rumikot 1950-an, sinimbanan okuri do duo artis mantad kampung Sumertha, Denpasar; I Wayan Rindi om Ni Ketut Reneng o koreografi sayau, koguraon, basaan om koulalaho. Koduo-duo nopo diolo nga minomonsoi Pendet sabaagi sayau ponuau-suau miampai apat susumayau, i pinosolimbou sabaagi soboogian mantad kopokitanan podtuongisan id piipiro hotel id Denpasar, Bali. Ontok toun 1961, pinoburu di I Wayan Beratha o sayau diti om minomoruhang do ginumu susumayau kumaa limo tulun, miagal di insaru okito timpu baino.
Ontok 1962, pinoburu di I Wayan Beratha om koombolutan disido o sayau Pendet sabaagi sayau massa. Ginumu susumayau nopo nga au okuri mantad do 800 tulun, om pinosolimbou id suang ababayan koukaban Sipoot Asia id Jakarta.
Kosolimbahan om koguraon
Sayau Pendet, pinosolimbou do piipiro nahatus susumayau.
Poposolimbou o susumayau do Sembah.
Sayau Pendet sandad nopo nga posolimbahon do 4-5 sumandak di au po nosukod kopio id natad kuil Bali Hindu. Pendet nopo nga kosolimbahan id bontuk sayau ritual. Au miagal do sayau ritual keramat i nuru haro pinludaan di apangkal, Pendet nopo nga milo pinsayahan do isai-isai nopo, poia'on maya poomitanan.
Sumandak di lobi omulok nopo nga momit do koguraon tondu di lobi otuo, i mangakun om mamantang do tonggungan diolo do popokito poomitanan di osonong. Kabaalan nopo nga tumanud kopihuyud do toun. Sabaagi sayau kougamaan, koubasanan nopo nga posolimbahon o Pendet ontok haro ababayan kuil.
Toinsanan nopo susumayau nga mongigit do mangkuk perak okoro id longon gibang diolo i kiwaa kapatahakan kohompit no kulupak bunga mogikaakawo wotik om kemenyan.
Mangkuk nopo dii nga sinindak miampai roun piasau di omulok janur kiwotik osilou. sayau nopo dii nga popokito do sumandak nopo dii nga sumayau mantad kuil kumaa kuil id suang do kuil. Pendet nopo nga milo poindalanon do misowoli-woli poingompus tadau om pitanga tuong hiza kapanaandakan id kuil.
Susumayau do Pendet mongigit bunga id suang bokor okoro, mangkuk perak kisuang bunga id suang iso ababayan. Papasasad yolo bunga id posorili do
kuil. Id kolimpupuson do kosolimbahan, papataam om papasasad o susumayau di sumandak po do kulupak bunga kumaa id tombului. Sayau nopo diti nga simbol mamaramit dewa, koduo-duo om tombului id suang piipiro ababayand ritual id Bali.
Pendet sandad nopo nga kiwaa koguraon di osuhatan no. Koguraon ngaawi dii nopo nga koguraon impohon do sayau Bali. Nakawaya o Pendet do piipiro koburuon miampai mogisuusuai o variasi om dinondo nopo nga poindalanon okon nopo ko id suang ababayan ritual nga id piipiro nogi ababayan sosial. Mantad dii, nointutunan o sayau Pendet sabaagi sayau pamaramit.
Sayau Rejang (Balinese: ) nopo nga sayau Bali i obitua, iso sayau kolubukan id nombo tumahak o kosumandakan kumaa dewa. Koubasanan nopo nga pohoroon ii id kuil Hindu id Kabupaten Klungkung om Kabupaten Karangasem id Bali, Indonesia. Rati nopo do Rejang nga kapatahakan/kolubukan, iso sayau montok mamaramit dewa-dewa i linumintuhun id pomogunan. Sayau nopo diti nga soboogian mantad upacara kapatahakan obitua, om oinsanan dii poindalanon doid timpu di mogiagal id suang kalendar upacara Bali.
Ababayan oponsol nopo nga pohoroon sabaagi ababayan tolu tadau id balai kampung Bale Agung. Au minog do minluda mantad i susumayau tu otumbayaan yolo do tapanayon yolo di sunduan ngayah montok momonsoi gura sayau miampai harmoni. Potonudon nogi tangaanak tondu kiumul duo toi ko' tolu toun id perarakan dii. Ointutunan nogi o sayau diti sabaagi ngeremas, Simi toi ko' sutri.
Sayau mogiigion
Malambo, sayau mogiigion Argentina
Sayau Morris id England
Sayau mogiigion kinomi kumaa isoiso sayau ii amalon solinaid piipiro sakag id isoiso kinoyonon do tulun ginumuan. Sayau mogiigion kosoruan kaakup id suang kuasa kuasa poinggonop (public domain) om au pasanganu do isoiso koobian i tantu sabab iti nakalapas timpu dumaftar. 
Isoiso sayau mogiigion au milo patonon tu iti nopo nga okonko isoiso i kawawagu, suai ko nung haro ponimbanan dau. Poingkuro po, miampai ponimbanan dii, au no milo iti do pisuayon sabaagi sayau mogiigion tu au kosili do sanganu ginumuan.
Sayau mogiigion kosoruan dau haro piipiro koulaalaho oponsol, kaakup no do:-
Iti kosoruan mantad pogulu hinotusan ko-20 toi ko' satanga pogulu Parang Dunia ll, om id suang koginumuan kiis au patonon toi ko' pinorojisto hakcipta.
Iti kosoruan potungkuson miampai potilombus om okonko maya kapamansayan laang wagu.
Iti popintorion do tulun ginumuan, om okon ko do bangsawan no.
ti kumingkiap miampai spontan om aiso kotinanan panyalaras i haro boros pomutut kokomoi nunu laang poimbida' om isai i ki kasagaan montok mongia dau. Iti nogi kirati do aiso tulun i haro boros mutlak kokomoi nunu pomorotian kokomoi isoiso sayau mogiigion toi ko' umur di bobos osiriba montok sosongulun susumayau dau.
Sayau dau popintorion damot kapanaandakan sosial diolo miampai aiso pisingubasan sumayau profesional. Susumayau kawaawagu kosoruan dau balajal miampai karaaralano mintong susumayau laid toi ko' ponontudukan tambalut sosusumayau. Sayau mogiigion nookunan sabaagi abaabayan sosial om okon ko iso piaalaan, mulong po haro tinimungan susumayau mogiigion i profesional toi ko' opintanga profesional. 
Guasan ras om sandad gunoonminog iti manahak kapanatalan kumaa intodonon koubasanan isoiso sayau. Mantad toguang diti, doos koinsanan sayau mogiigion kinomi barasakan ras. Nung isoiso sayau darapas gontob, kopogisuusuayan ras kakal bagal apangkal montok roitan, koomitan polka Czech vs. polka Jerman.
Okonko koinsanai sayau ras noumboyo sayau mogiigion; sabaagi poomitanan, sayau mantad isoiso ababayan au noumboyo sayau mogiigion. Sayau isoiso ababayan kosoruan dau nointutunan sabaagi sayau keugamaan tu sabab dimpoton sayau dau. 
Puatan labus
TanakJasonKoobpinayanNeil Connery (brother)GaaKnight Bachelor (2000)Websiteseanconnery.comSignature
Sir Thomas Sean Connery (25 Magus 1930 - 31 Gumas 2020), toi ko' lobi ointutunan sabaagi Sean Connery, nopo nga songulun mimingkono om penerbit Scotland i nakaanu Academy Award (Gaa Akademi), duo BAFTA Award (Gaa BAFTA) (iso nopo nga Gaa' Akademi Pisompuruan BAFTA) om tolu Golden Globes (Dunia Emas) (kohompit no Gaa' Cecil B. DeMille om iso Gaa' Henrietta). Dikasetriakan isio do Elizabeth II ontok Madas 2000, nokotorimo Kepujian Longkod Kennedy id Mirika Sompuu.
Ointutunan i Connery sabaagi mimingkono do kono James Bond, mimingkono koiso id suang turu filem Bond koiso id pialatan 1962 gisom 1983. Ontok 1988, nakaanu i Connery Gaa Akademi montok Mimingkono Pomoruhang Abantug mantad filemThe Untouchables. Filem disio kohompit noMarnie,The Name of the Rose,The League of Extraordinary Gentlemen,IIndiana Jones and the Last Crusade,The Hunt for Red October,Highlander,Murder on the Orient Express,Dragonheart, omThe Rock.
Koposion Gulu
Thomas Sean Connery nopo nga nopungaranan sabaagi Thomas mantad do todu dau; om nosusu id Fountainbridge, Edinburg, Scotland ontok 25 Magus 1930. Tina dau, ii Euphemia McBain nopo nga songulun momuumupu om tapa dau, Joseph Connery nopo nga pakalaja kilang om papanau do luri. 
Sei Ashina ( , Ashina Sei) (nosusu Igarashi Aya, 22 Milau 1983 - 14 Manom 2020) nopo nga songulun mimingkono tondu Jepun, ii nointutun tu mingkono id Hime id suang Kamen Rider Hibiki. Ointutunan nogi isido miampai kono sabaagi The Girl, songulun gundik ii aiso ngaran, id filom Silk (2007). 
Ontok 14 Manom 2020, norubaan ii Ashina do napatai id suang walai dau id Shinjuku miampai do puru paganakan dau. Agensi dau i Horipro, minongesah abal dii om pinopolombus do kakal po do soriukon o gama dau do napatai.
Sikul Kebangsaan Kirokot, Ranau
KOPOINTUTUNAN SIKUL
Sikul Kabansaan Kirokot toi ko' SK Kirokot Ranau nopo nga iso sikul id watas Ranau, Sabah Malaysia.
Sikul diti sinodu 36km mantad Pekan Ranau om 143km mantad Kota Kinabalu, Sabah. Pamanahan mangau timpu solinaid sanjaam mantad Pekan Ranau om momoguno ralan tar sinodu 24km om ralan garabol sinodu 12km.
Sikul diti nopo nga sikul kolunduan id siriba Komontorian Ponudukan Malaysia KPM, Jabatan Ponudukan Pogun Sabah om Pejabat Ponudukan Watas Ranau.
NGARAN SIKUL : SK KIROKOT RANAU
KOD SIKUL: XBA5452
KAWO SIKUL : PEDALAMAN (SKM GRED B)
TOUN KAPAMANSAYAN: 29 Oktober 1970
SINODU: 36 KM mantad PPD Ranau
Sikul Kebangsaan St. Francis Xavier, Sabah
Mantad Wikipedia, ensiklopedia bebas.
Sikul Kebangsaan St. Francis Xavier poingili kiro-kiro 200 meter mantad Pekan Keningau id nombo do poingilo iti id Kinoyonon Mission Katolik.
Sikul Kebangsaan Taginambur Tamparuli
Sikul Kabansaan Taginambur toi ko ngaran otigas dau SK Taginambur, nopo nga iso sikul kabansaan id Kg Taginambur.
Ontok 2009, kiwaa soginumu 18 susumikul kusai om 11 susumikul tondu id Sikul Kabansaan Taginambur, poposiliu ginumu nopo toinsanan susumikul nga soginumu 29 tulun. Kiwaa 8 tulun mongingia hilo.2009
Kinoyonon
Sikul Kebangsaan Taginambur
SK Taginambur, Wdt 15,
89250, Tamparuli
Sabah, Malaysia
Telefon = Aiso
Fax = Aiso
Sikul Menengah St. Peter Telipok
Sikul Menengah St. Peter Telipok (M) toi ko' ngaran toniba SM St Peter Telipok (M) nopo nga iso sikul taang takawas i poingion id boogian kakadayan Telipok watas Kota Kinabalu, Sabah.
Oontok toun 2009, Sikul Menengah St. Peter Telipok (M) kiwaa o 351 tangaanak sikul kusai om 352 tangaanak sikul tondu. Kiwaa nogi 49 mongingia' id sikul dii.
Selat Badung nopo nga selat id sampaping do kabaatan kosilahonon Bali id Indonesia.
Poinladsong ii id pialatan pulou Bali om Nusa Penida. Ii nopo nga kiikiro 60km konoruon om 20km ginayo.
Nawayaan
Ontok Mansak 1942, hiti no kinoyonon do kinaantakan Pisangadan Selat Bandung.
Koubasanan nopo nga poruputan ii sabaagi koligaganan id waig.
Kagayat tutumombului
Id kotogisan do teluk kiwaa koiyonon podtuongusan, i ointutunan id taang sompomogunan, lolobi Nusa Dua, Tanjung Benoa om Sanur.
Selat BaliSelat Bali(Indonesian)Kokitanan mantad sawat do Selat miampai Jawa id ponong gibang om Bali id ponong wananSelat BaliCoordinates818S 11425E / 8.300S 114.417E / -8.300; 114.417TypeselatBasincountriesIndonesiaMax. length60 kilometers (37mi)Min. width2.4 kilometers (1.5mi)Average depth60 meters (200ft)ReferencesSelat Bali: Indonesia National Geospatial-Intelligence Agency, Bethesda, MD, U.S.
Selat Bali nopo nga winaladan waig di popitongkiad do Jawa om Bali om poporomut nogi do Rahat Hindi miampai Rahat Bali. Linaab dau di bobos okikip nopo nga 2.4 kilometer.
Sidtana'
Selat Bali nopo nga iso mantad do kowoigan di monorili do pulou Bali: Selat Lombok id kosilahon, Selat Badung id kabaatan kosilahon, Rahat Bali id koibutan, Rahat Hindi id kabaatan kotonobon, om Selat Bali id kotonobon. 
Tumanud sidwatu, miniamung o pulou Bali om Jawa gisom kotohurionon do timpu ais soira miningkawas o rahat om minomutul do sunsuyon id tindal. Miilang o goduduo dii do soboogian mantad do plat tektonik i lohowon do rak Sunda.
Padsakayan
Feri KMP Sereia Do Mar id Selat Bali Strait id pialatan do Banyuwangi om Gilimanuk.
Kipomusarahan o kolunduan' Indonesia do momonsoi sunsuyon di kadarapas do selat dii. Naantob o projek dii do kapaganan kobodian om nogi ko'oduhan mantad tulun mogigion pointantu id Bali. Timpu dinondo nopo nga aiso po piromutan pointatap kumaa id Bali, feri no haro id pialatan do Ketapang id Jawa om nogi Gilimanuk, Kabupaten Jembrana, Bali.
Nawayaan'
Ontok 28 Milatok 1797 maamaso Kinaantakan Selat Bali, norubaan o skuadron Perancis i haro onom frigat do armada onom tulun India Kosilahon Inggeris id Selat Bali. Nakaanu o kapal taran British do minungondorosi Perancis montok mogidu soira mingkosowoli sabaagi do kapal barisan.
Sidsorili
Kolosuon do waig id Selat Bali nopo nga tumanud do koingkawasan om koinsiribaan kimusim di atalang, i natatap no do timpu monsun. Ontok timpu monsun koibutan kotonobon (Milatok-Gomot), kolosuon ointangaan nopo nga pokiikiro 28.29 C, om hilo nopo kabaatan kosilahon (Madas-Manom) minsiriba o kolosuon kumaa 26 C. Au mongintong do musim, kolosuon nopo waig id boogian koibutan selat nopo nga 1-1.5 taangh lobi osiriba mantad ko' id boogian kabaatan. Taang koosinan nopo nga lobi stabil: pokiikiro 33  ontok timpu monsun koibutan kotonobon om pokiikiro 34  id suang timpu kabaatan kosilahon. Linuyungan rahat id selat haro konfigurasi di kompleks kopio, soboogian ginayo nopo nga tumanud do timpu mogompus.
Ontok osopung hinotusan ko-21, haro tren negatif di atalang id suang koburuon kowoyo-woyoon sidsorili id selat om id kotogisan dau i kipionitan miampai do aktiviti kobodian tulun. Ogumu kes koyomutan waig norikud miampai topod do industri, baja, om bahan kimia i gunoon id suang perlombongan amas id kotogisan Jawa.
Selena GomezGomez hilo id White House ontok 2022KinosusuonSelena Marie Gomez (1992-07-22) Madas 22, 1992 (umul32)Grand Prairie, Texas, U.S.Gama
Minongimpuun, ponorikohon, om sanganu do Rare Beauty
Pelabur do Gopuff
Selena Marie Gomez (/slin omz/ s-LEE-n GOH-mez; nosusu ontok 22 Madas 1992) nopo nga modsisinding America, mimingkono, usahawan tondu om produser. Nakalantoi isido do ogumu gaa, kohompit no American Music Award, duo MTV Video Music Awards, nakababak do 16 Guinness World Records, om nokotorimo nominasi montok duo Grammy Awards, iso Golden Globe Award, om apat o Emmy Awards. Isido nogi nga songulun i bobos manahak rahung maya media sosial, om tondu di bobos ogumu tutumanud id Instagram om nogi songulun mantad tulun di bobos ogumu tutumanud id Twitter. Pinosuang isido id Time 100 ontok 2020, om dinobatkan sabaagi Billboard's Woman of the Year ontok 2017.
Semantik nopo nga ponoriukan rati Istila. Tadon do hoot diti nopo nga mantad hogot Boros Yunani Purba  "semantikos" di mogowit pokomoyon "rati di oponsol".
Koubasanan nopo nga kiwaa pisuayan do "semantik" om "sintaksis". Id ahal dilo, "semantik" monuku kumaa rati hogot daamot dii "sintaksis" monuku kumaa struktur toi ko' pola formal montok kotolinahasan (poomitanan, maya ponuatan toi ko pibarasan).
Samananjung Malaysia toi ko' Kotonobon Malaysia di pogulu nopo nga ointutunan sabaagi Malaya toi ko' Tabai British nopo nga soboogian mantad pogun Malaysia i pointongkop no soboogian mantad boogian id ponong kabaatan Samananjung Tana Malayu, om nogi kopogiomungan 11 pogun (ontok dii) ii mombontuk Pisompuruan Tana' Tabai.
Samananjung dinondo nopo nga kaampai no 13 pogu om 1 Wilayah Pisompuruan ii nabaagi kumaa tolu ii nopo nga Wilayah Pisompuruan Kuala Lumpur, Putrajaya om Labuan. Pogun-pogun dii nga kaampai no o Johor, Kedah, Kelantan, Melaka, Damung Sembilan, Pahang, Perak, Perlis, Pulou Pinang, Selangor, Terengganu, om nogi Wilayah Pisompuruan Kuala Lumpur om Wilayah Pisompuruan Putrajaya. Linaab nopo do pointongkop Samananjung Malaysia nopo nga 131,598 pasagi.
Samananjung Malaysia miilang do gontob tindal do Thailand id boogian koibutan om gontob maritimm do Singapura id boogian kabaatan, miampai Selat Johor. Samananjung Tana Malayu kiwa gontob miampai Indonesia id Selat Melaka om Rahat China Selatan, ii nopo nga miampai Sumatera om Kepulauan Riau, om nogi Vietnam id Rhat China Selatan. Suai ko ii, Kosilahon Malaysia (Sabah, Brunei om Sarawak) poingili id soborong kosilahon Semenanjung Malaysia dumarapas do Rahat China Selatan
Osomok no oinsanan pogun id Samananjung Malaysia ii binuruon do sultan toi ko' raja amu kohompit Melaka om Pulou Pinang. Siam pogun nopo dii buruonon raja nga kaampai no Perlis, Kedah, Perak, Selangor, Damung Sembilan, Johor, Pahang, Terengganu om Kelantan. Pangarait Sultan nopo nga gunoon id pogun 
Kedah, Perak, Selangor, Johor, Pahang, Terengganu om Kelantan, om Perlis nopo nga mangarait baginda kolunduan diolo sabaagi Raja, om id Damung Sembilan, baginda roitan do Yamtuan Besar toi ko' ii rasmi nopo nga Yang di-Pertua Besar.
Seminyak
Seminyak nopo nga' iso kinoyonon do iyonon mogiroorolot tutumombului id kotogisan kotonobon id Bali, Indonesia, id koibutan do Kuta om Legian.
Id kotimpuunon sabaagi kakadayan di poinsuai-suai, baino nokosiliu do iso po kaagu disan kakadayan do Kuta. Otutunan kopio kinoyonon diti miamapi ekspatriat pemastautin; gatang tana om todopon di akawas nogi id Bali. Ogumu spa om hotel poinharo-haro. Gama do opidot montok longkod pomolian kiharo-haro, miamung miampai ogumu kinyonon do pangakanan di opoto, nosiliu iti sabaagi iso kinoyonon podtuongisan di bobos otutunan kopio id pulou diti.
Suai ko' piipiro jalur komersial miampai restoran, bar, vila om pataranan do kraf/kakamot di otutunan kopio, haro nogi iso toi ko' lobi o hotel.
Ralan Seminyak (lobi otutunan sabaagi Ralan Legian), poingompus do kotogisan, dumarapas do watas om sabaagi iso ralan apangkal id kinoyonon diti.
Intangai nogi
Semporna nopo nga iso kakadayan tagayo id Watas Semporna, Boogian Tawau, ponong kabaatan kosilahon pogun Sabah, Malaysia. Semporna nopo nga longkod pentadbiran montok watas Semporna. Semporna nogi nga iso o pulou nga au ogumu koilo kokomoi dii. Pulou Semporna nopo nga nosorilian ogumu pulou i kaanu mamagayat rahi isai nopo id suang gana podtuongisan kohompit no pulou Bum-bum. Bawang nopo di popitongkiad Pulou Semporna miampai wilayah suai nga Bawang Pegagau. Pulou nopo di bobos korohian do tutumombului mantad labus toi ko' kinoyonon nga Pulou Sipadan om Pulou Mabul. Koromut o Semporna miampai tindal maya sunsuyon Pegagau i kakal po poinsuang doid koiyonon Semporna. Id taang zon, Semporna nopo nga poinsuang id zon Tawau. 
Tadon ngaran Semporna
Bangunan Majlis Watas Semporna
Nontodon nopo ngaran Semporna nga mantad hogot Simporna i kirati 'kinoyonon montok mundorong'. Ngaran Simporna nopo diti nga pinungaranan do songulun Gabenor Inggeris, i W.M Crocker soira norubaan disio om piipiro tambalut dau o watas dii ontok pintangaan toun 1887 (Tabrett 1999).
Di gulu nopo, ointutunan o Semporna sabaagi Tong Talun i kirati 'Hujung Hutan' id suang Boros Bajau. Ngaran Tong Talun diti tinahak do momogun Bajau Kubang ii no tinaru oponsol (utama) id Semporna. Ogumu nogi pulou id Semporna kohompit no pulou tangagayo ii no Pulou Bum-bum. Pulou Omadal nopo nga pulou di ionon do tinaru Kubang. Bajau Asli Tongtalun pogulu era penerokaian tanah besar Semporna ontok hinotusan ko- 18. I nopo di laid, Semporna nopo nga wilayah agabas i nosiliu longkod tuumbayaan id pialatan Rahat Sulu om Rahat Sulawesi.
Tutubpoon Kapal Tulud Semporna
Momogun nopo id Semporna nga mogikaakawo tinaru, bansa om ugama. Ngaran nopo tinaru di ogumu id watas Semporna nga tinaru Bajau i abaagi po kawagu kumaa mogisuusuai sub-tinaru. Tinaru Bajau nopo di ogumu id watas diti nga mantad tinaru Bajau Kubang ii no mogigion sandad id watas diti sundung haro o tinaru Bajau suai miagal do Ubian,Simunul,Balangingi,Mapun,Jomo Sama om suusuai po.
Ointutunan o Semporna sabaagi mananwalai montok ababayan lumba dayung Regatta Lepa (pialaan padau okoro) i poindalanon ontok wulan Ngiop monikid toun om nogi sayau koubasanan tinaru Bajau ii no sayau Igal-gal ,olak-olak om aling-aling.
Nansakan
Taakanon koubasanan tulun Bajau Semporna nopo nga miagal do Sagul, Putu Ubi, Egang , Kima , Latok, Tayum, om Tehek-Tehek.
Pulou-pulou id watas Semporna
Tan Sri Sharizat Abdul Jalil nogi nga songulun di aanangan momuru ahal di kopohompit do tondu om instusi paganakan. 
Maya disio, ogumu po o' rundun id milo maan powonsoyo montok manamong tunud puruan politik tongo'ondu. Mantad di, roromu di toponsol montok mamaal kagarasan dii nga maya do kopomogonopon do koilaan, pomusarahan om tinan. 
Mantad do kagarasan di, nunuu nopo poguhatan kokomoi ahal tondu om paganakan nga milo maan timbabao' miampai osonong. 
Datuk Shalin Zulkifli, PMW (28 Mac 1978) nopo nga songulun mamain boling 10 pin profesional Malaysia om bagas mamamain Nombor 1 Asia. Nokoumbal isido do minonongkibai' om nakalantoi id mogisuusuai piboian taang kabansaan om taang sompomogunan.
Nosusu i Shalin hilo id North Islington om ginumayo id Kuala Lumpur. Tinumimpuun isido do mamain boling mantad po di 9 nogi o toun disido om tinumanud tinimungan boling kabansaan ontok koowion toun 1980-an. Ontok di toun1991 nosiliu isido sabaagi do Olahragawati Muda Harapan Selangor, om ontok di toun 1994 sosiliu isido do mamaamain bobos omulok om tulun Malaysia di kumoiso nakalantoi Pialaan Wanita Kent Malaysian All-Stars.
Kisinikulan i do ijazah dalam Simbakuro Sukan id gana Psikologi dan Latihan Sukan. Baino nopo nga papapanau isido do iso gelanggang boling 10 pin hilo id The Curve, Mutiara Damansara.
Shamsiah FakehFail:Photograph of Shamsiah Fakeh.jpgKinosusuon1924Kampung Gemuruh, Kuala Pilah, Damung Sembilan, Federated Malay States, British Malaya (now Malaysia)Tadauwulanminidu pogunGumas 20, 2008(2008-10-20) (umul8384)Kuchai Lama, Kuala Lumpur, MalaysiaPinamalabanganSungai Besi Muslim Cemetery, Kuala Lumpur, MalaysiaNgaransuaiRatu Rimba (Malay for 'Queen of the Jungle')OintutunanmontokResisting the British colonial occupation during the Malayan Emergency. Leader of the Angkatan Wanita Sedar. Prominent member of the Malayan Communist Party.KoobpinayanJamaliah Jamaluddin (granddaughter)
Shamsiah Fakeh (1924-2008) ointutunan nogi sabaagi "Ratu Rimba Malaya" nopo nga songulun lundu Feminis, Nasionalis, pejuang om reformis berhaluan kiri Tana' Tabai pogulu om kalapas do merdeka 1957. Ginumuli isido id Malaysia ontok 23 Madas 1994, kalapas nokoimagon o Perjanjian Haadyai. 
Nosusu i Shamsiah dilahirkan ontok toun 1924 id Kampung Gemuruh kiikiro sanwatu mantad kakadayan Kuala Pilah. Shamsiah mnopo nga tanak di Sutan bin Sulaiman om Saamah bte Nonggok. Nokotorimo isido ponudukan id Sikul Tinggi Silam, Pelangai, Damung Sembilan om sumusuhut Madrasah Tuddimiah id Padang Panjang, Sumatera. Nokoumbal i Shamsiah mokiira di Lebai Maadah id Pelangai. Kiwaa piipiro koombolutan dau kaamapi no Ustaz Abdul Jalil Salim, Haji Abd Aziz om Hambiah. 
Sharifah Abu Salem nopo nga songulun di monuat novel miagal ko' Salam Taj Mahal, Tak Seindah Mimpi, Pesona Rindu om Janji Diana. Dinondo, isido nopo nga okon nopo ko' ointutunan sabaagi do monunuat novel nga sabaagi nogi do monunuat skrip montok drama-drama di okito id soduontong id pogun tokou.
Tan Sri Dato' Seri Prof. Emerita Dr. Sharifah Hapsah binti Syed Hasan Shahabudin nopo nga lundu ponudukan id Malaysia. Isido nopo nga songulun Mongunguhup Canselor Universiti Kebangsaan Malaysia (27 Magus 2006 - 31 Momuhau 2013). Nokoumbal nogi isido sumiliu Mongunguhup Luguan Jabatan Ponudukan Takawas , Komontirian Ponginabasan Takawas (200-2004) om Luguan Boogian Kualiti Komontirian Ponginabasan Takawas Malaysia (2004-2005).
Nokotorimo i Sharifah Hapsah do ijazah pongusapan MBBS mantad Universiti Malaya (1973) om Sarjana Kesihatan (Personnel Education) mantad Universiti New South Wales Australia (1982) om Doktor Sidilo Perubatan (1997).
Nokoumbal isido nosiliu Luguan Jabatan Fisiologi, Fakulti Perubatan, Universiti Kebangsaan Malaysia (1976 - 1979); Pengarah Longkod Pembangunan Akademik UKM; Ahli Lembaga Pelawat Depot Tahanan; Perunding 'Distance Education Project McCord' Hospital, Durban; Momilin 'Medical Education WHO; Ahli Majlis Momilin Kebangsaan kokomoi tondu id suang koburuon; Ahli Lembaga Eksekutif 'Network of Community Oriented Education Institution in the Health Science'; Ahli 'Association Medical Education WHO, Western Pasific Region'; Ahli Majlis Akademi Perubatan Malaysia; Ahli Persatuan Perubatan Malaysia om lungkitas pongusapan id Fakulti Perubatan, Jabatan Pendidikan Perubatan, UKM.
Nopupusan o ko'obian di Prof. Sharifah id UKM ontok 31 Momuhau 2014.Pinalabus iso buuk kokomoi disido kiuhu Inspiring Futures. Buuk i sinuat di Dr. Rokiah Talib, Sarjana Tamu id Penerbit UKM pinoimagon di Tuanku Muhriz ibni Al-Marhum Tuanku Munawir, Canselor UKM.
Shawarma toi ko' Shawurma (  / ALA-LC: shwarm;) nogi nga lohowon do Kebab Gulung ii pinotounda mantad do daging Arab Levant, hinombo pinoili o daging kambing, manuk, manuk belanda, sapi , tanak sapi, toi ko' rinolot daging poilihon id ponusuk om luguon solinaid do sangadau. Kiwaa tokuri tinotok daging om pinutul mantad blok daging montok posurungon, om guli blok nopo nga pologoson om polosuon id ponusuk. Milo nogi posurungon o Shawarma id piring toi ko' sabaagi sandwic toi ko' balut. Shawarma nogi nga kosoruan akanon miampai tabbouleh, fattoush, roti taboon, tomato, om sangop. Hiasan nopo nga kaampai no tahini, hummus, jeruk lobak, om amba.
Taakanon ii miagal nopo nga kohompit no do dner kebab Turki om gyro Yunani.
Shawarma nopo nga kopokitanan Arab montok hogot Turki evirme  'turug', sumuku kumaa kouyuyuodaging ii noonsok id rotisserie, i "minturug" id paksi dau. Konvensyen pomungaranan di miagal nogi nga oguno montok dner Turki om gyro Yunani, ii goduuduo nga sumuku kumaa mekanisme mogonsok di miromut. Shawarma id Jerusalem.
Shawarma id ponusuk.
Shawn Mathis Wayans (nosusu oontok Milatok 19, 1971) nopo nga songulun mimingkono' mantad Amerika, minggagaso, monunuat skrip om nogi produser. Yau nopo diti nointutunan sabaagi songulun mimingkono' di abantug maya filem dau, In Living Color (19901993), Don't Be a Menace (1996), Scary Movie (2000), Scary Movie 2 (2001), White Chicks (2004), Little Man (2006), om Dance Flick (2009).
Sheikh Muszaphar Shukor Al Masrie bin Sheikh Mustapha (nosusu 27 Madas 1972) nopo nga songulun pakar bedah ortopedik Malaysia om penerbangan angkasa. Pinoongoi isio kumaa International Space Station sinumakai Soyuz TMA-11 miampai kru Expedition 16 ontok 10 Gumas 2007. Tinumulud i Sheikh Muszaphar id siriba pibatasan miampai Rusia maya program Angkasawan, om nokoguli id Bumi ontok 21 Gumas 2007, sinumakai Soyuz TMA-10 miampai puru kru Expedition 15, Fyodor Yurchikhin om Oleg Kotov.
Nosusu i Sheikh Muszaphar id Kuala Lumpur, tanak di Sheikh Mustapha. Isio nopo nga tulun Malayu, Minangkabau om Arab. Nakaawi isio ponginabsan pintangaan id Maktab Rendah Simbakuro MARA, Muar. Nakaanu isio Ijazah Sarjana Muda Perubatan dan Pembedahan mantad Kolej Perubatan Kasturba, iso kolej berafiliasi miampai Universiti Manipal, hilo Manipal, India. Ii nopo pogulu po, poinkalaja i Sheikh Muszaphar sabaagi pegawai perubatan ortopedik (MO) nga au po nakaawi kabaalan id Universiti Kebangsaan Malaysia. Ontok toun 1998, kumaraja i Sheikh Muszaphar id Lamin Pongusapan Seremban, sumusuhut nokoundaliu kumaa Kuala Lumpur General Hospital ontok 1999, om kumalaja nogi sabaagi songulun kukumalaja id Lamin Pongusapan Selayang mantad toun 2000 gisom 2001. Sheikh Muszaphar nogi nga songulun model sambilan.
Nopili i Sheikh Muszaphar om tolu finalis suai ontok kotimpuunon toun 2006 montok Program Angkasawan Malaysia. Nokoimbulai ababayan diti soira asaga o Rusia mogowit songulun tulun Malaysia kumaa ISS sabaagi soboogian mantad kinopomolian tagayo Malaysia do 18 jet pejuang Sukhoi Su-30MKM Rusia. Kalapas nakatanud pinludaan id Star City, Russia, nopili i Sheikh Muszaphar om Faiz Khaleed montok mampayat ababayan pinludaan solinaid 18 wulan id Rusia. Ontok kolimpupuson ababayan, nosiliu i Sheikh Muszaphar sabaagi kru toponsol, om i Faiz Khaleed sabaagi kru ponokodung. Kalapas nakatanud poniisan pongusapan kolimpupuson om panaasan pinludaan, pinoilo di 17 Manom do tumulud i Sheikh Muszaphar miampai misi Soyuz TMA-11.
Ontok sidang abal NASA miampai kru Ekspedisi 16 ontok 23 Madas 2007, om sidang abal sumusuhut kalapas kinopomilian dau, minoposunud i Sheikh Muszaphar do hontolon dau montok moogowit mogisuusuai kultur sel poimpasi montok soriukon hiza kapamanahan (kotuludan) disio.
Sabaagi tombului kolunduan Rusia, tonggungan nopo di Sheikh Muszaphar id sawat kapal Soyuz om ISS nokomoi sabaagi mamampayat kotuludan angkasa id suang dokumen om taklimat media Agensi Angkasa Pisompuruan Rusia om NASA id suang boros Inggeris.
Minahak boboroson kumaa media Malaysia, Alexander Karchava, duta tagayo Rusia kumaa Malaysia, minopoboros do i Sheikh Muszaphar nopo nga "angkasawan poimponu". Id suang ponorubungan miampai abal Malaysian Star, Robert Gibson, bagas angkasawan NASA, minopoilang pomusarahan disio do i Sheikh Muszaphar nopo nga kogonop kelayakan sabaagi songulun angkasawan, miampai dii, nuru isio lohowon sabaagi angkasawan. Minopoboros nogi i Gibson do montok dau, i Sheikh Muszaphar nopo nga tambalut a'adang.
Kotuludan Angkasa
Sheikh Muszaphar Shukor id suang Destiny (ISS module).
Soyuz TMA-11 i minogowit do Yuri Malenchenko, Peggy Whitson om Sheikh Muszaphar pinootus ontok 13:22 UTC, Madsa, 10 Gumas 2007.
Kalapas 10 tadau id angkasa, sinumakai i Sheikh Muszaphar do Soyuz TMA-10 montok gumuli kumaa id Bumi. Minidu o TMA-10 mantad ISS ontok 07:14 UTC di 21 Gumas, om haro kinaantakan deorbit ontok bobog 09:47. Hiza kosuangon kawagu do atmosfera, nakawaya o kapal angkasa dii do wayaan balistik om nakadapit id kotonobon Arkalyk, kiikiro 340km (210mi) ponong koibutan kotonobon mantad kinoyonon kodopiton i napalan id Kazakhstan. TPinoruput o wayaan diti do kru kalapas nokosoliwan yolo mantad kobolingkaangan komunikasi gama do plasma id sorili kapal angkasa dii. Wayaan plasma balistik nopo nga mod kosuangon kawagu sanddaran i sinaladan (diambil alih) sokiro haro nokirar hiza kosuangon kawagu maya normal. Tumanud do siasatan iso suruhanjaya, wayaan balistik nopo dii nga nadadi gama haro karaagan kabel id panel kotoinaan kapal angkasa, i popiromut panel kotoinaan miampai kakamot kodopiton Soyuz. Nakadapit yolo ontok 10:36 GMT, om timpu kotuludan nopo di Sheikh Muszaphar nga 10 tadau 20 bobog 14 minit.
Eksperimen id angkasa
Minopoindalan i Sheikh Muszaphar do eksperimen id Stesen Angkasa Antarabangsa kokomoi koulalaho om kosunion sel kanser ginawo om leukaemia, penghabluran mogikaakawo protein, om nogi mikroba id angkasa.
Kotuludan angkasa om ugama
Gama do i Sheikh Muszaphar nopo nga songulun Silam, om hiza nopo disio hilo id angkasa nga kopihondot miampai boogian kolimpupuson tulan Ramadan, Minopotounda o Majlis Fatwa Kebangsaando tapanai komprehensif koiso montok tutumanud Silam id angkasa. Buuk tapanai kiwaa 18 bolikan dii kiuhu "Guidelines for Performing Islamic Rites (Ibadah) at the International Space Station", i popotolinahas isu-isu miagal do popoindalan solat id sorili graviti tosiriba, poingkuro papatantu ralan ponuduk (arah) Mekah mantad ISS, laang papatantu timpu solat, om isu mionit do mogkodos. Orbit nopo ISS nga papaasil turugan dangadau/totuong monikid 90 minit, dadi notolibamban o isu mogkodos dasom do Ramadan. Minamaramai i Sheikh Muszaphar do Aidilfitri id sawat dapit libabou om minogowit piipiro sate om ruti montok poilangon miampai kru suai ontok 13 Gumas 2007 sabaagi panakatanda kolimpupuson do Ramadan.
Legasi
Sabaagi kapamantangan montok di Sheikh Muszaphar Shukor sabaagi tulun Malaysia koiso i pinaatod hilo angkasa, minomili o jawatankuasa monoodo 2008 ASEAN University Games do songulun angkasawan sabaagi maskot sipoot dii, i pinungaran do A1 Angkasawan.
Kapamantangan
Sheila binti Rusly (nosusu ontok 18 Manom 1971) nopo nga songulun minggagaso, mimingkono, momuruan ababayan om penerbit Malaysia. Kipusakag Tabai-Minangkabau (tapa) om Cina (tama) , mimpuun isido mimparagat id gana inus mantad di 1986 ontok di 16 o toun.
Ontok di timpuunon i kinoimbulayan disido, insaru i Sheila mingkono id siriba ponuhuan minggagaso ointutunan A. R. Badul. Numaan di Badul asa'o kabaalan komedi disido gisom nosiliu minggagaso tondu bobos ointutunan id Malaysia.
Mulong po alaid no mingkono, minonigowo nokoinsawat o populariti di Sheila kalapas nokoimbulai id suang trilogi Enot ontok toun 2002. Pinsingkanaan disido di osuhatan (bersahaja) minoposiliu disido sabaagi songulun mantad aktres komedi bobos kirahung. Sheila nogi kaka nga minggagaso tondu koiso do Malaysia i nakalantoi nosiliu ponindak do kulit gulu majalah fesyen.
Sundung oinsanan nopo filim pinsingkanaan disido nga kigenre komedi, aparagat nogi i Sheila id TV maya kono drama. Kono nopo disido di pirait-rait nga nagakom (banduan) tondu id suang drama Sebuah Ijtihad om Cinta Si Penggali Kubur (tondu di naraag kowowoyoo). 
Id layar perak, osorou i Sheila maya kono komedi dau id suang filim MX3 miampai minggagaso i Saiful Apek. Piomungan di Sheila om Saiful meledakkan panggung om nohondom yolo sabaagi minggagaso bobos abantug id suang filim Tabai. Maya filim dii, nakaanu nogi i Sheila do gaa' Pelakon Komedi Terbaik di Festival Filem Malaysia ke-17. Maya filim Pontianak Menjerit (2005), nokotorimo isido nominasi sabaagi Pelakon Wanita Terbaik Dalam Watak Pembantu id Festival Filem Malaysia ke-18. Nointutunan nogi i Sheila soira nakaampai di Afdlin Shauki id suang filim Diva Popular.
Dinondo nopo nga aparagat i Sheila sabaagi papalabus (penerbit) om ogumu drama i kikualiti nakalabus montok kosolimbahan soduontong tempatan. Maya drama Sebuah Ijtihad, nakalantoi o produksi di Sheila nakaanu gaa' Drama Terbaik id Gaa' Skrin 2007.
Shibuya (, Shibuya-ku, IPA: ) nopo nga iso wad khas id Tokyo Metropolis, Jepun. Longkod komersil om kousinan di apangkal, id Shibuya haro duo doyod koritapui di bobos atangkangau id pomogunan, ii nopo nga Stesen Shibuya om Stesen Shinjuku. Gisom 1 Milatok 2024, na'aga do haro soginumu 230,609 mogigion id Wad Shibuya id suang do 142,443 suang walai om miampai kepadatan mogigion soginumu 15,262.01 tulun id tikid kilometer persegi (39,528.4 tulun/wt). Ginayo kinoyonon dii nopo nga 15.11 km2 (5.83 watu persegi). Kosombolon om watas di nointutunan id Shibuya nopo nga kaampai no Harajuku, Ebisu, Omotesand, Yoyogi om Sendagaya. Asaru gunoon o "Shibuya" montok sumuku do kinoyonon posorili do Stesen Shibuya, kinoyonon di ointutunan sabaagi longkod apangkal montok fesyen Jepun om koubasanan sukod wagu, om iso nogi kinoyonon kohiakan totuong di bobos nointutunan id Tokyo.
Nawayaan'
Tumanud nawayaan', Shibuya nopo nga tapak tioyon (palace) hinonggo poingion o paganakan di Shibuya mantad hinotusan ko-11 gisom timpu Edo. Mantad kinoukaban do Jalur Yamanote ontok toun 1885, nokotimpuun do nokoimbulai o Shibuya sabaagi dompok koritapui montok kotonobon Tokyo, om nokosiliu nogi sabaagi do longkod komersial om kohiakan di apangkal.
Kampung-kampung id Shibuya minaan potinano' ontok toun 1889 miampai piomungan do kampung Kami-Shibuya, Naka-Shibuya om Shimo-Shibuya id suang Minami-Toshima County (Toyotama County mantad 1896). Kampung diti nopo nga popohompit kinoyonon Stesen Shibuya moden om nogi kinoyonon Hiroo, Daikanyama, Aoyama, om Ebisu. Nokosiliu o Shibuya do kakadayan ontok 1909. Miamung o Kakadayan Shibuya miampai kakadayan misampaping do Sendagaya (i popohompit kinoyonon Senda moden, Harajuku om Jingumae) montok mombontuk do wad disan kakadayan Shibuya-ku soira noserap kumaa Kakadayan Tokyo ontok 1932. Nokosiliu o Shibuya wad khas kakadayan id siriba do Akta Autonomi Tempatan ontok 1947.
Noukab o Tokyu Toyoko Line ontok 1932 om nosiliu o Shibuya do dompok di apangkal id pialatan do Tokyo om Yokohama, om nakaampayat nogi o ponogulu Keio Inokashira Line ontok 1933 om ponogulu Wawayaan Tokyo Metro Ginza ontok 1938. Susuyan di Hachik, tasu di minagandad tongotiagak di sanganu dau id Stesen Shibuya tikid tadau mantad po 1923 gisom 1935, pinopoimbulai do sensasi pogun sabap do lisih dau di amu opiduo ginawo. Nowonsoi o iso patung Hachik i misampaping do doyod dii om posorili nopo Dataran Hachik nga nokosiliu iso kinoyonon pitimbungakan di bobos nointutunan id kinoyonon dii. Shibuya ontok 1959 Ontok minogigion o Jepun, noguno o Taman Yoyogi sabaagi kinoyonon kawalayan montok kukumaraja' A.S. i ointutunan sabaagi "Washington Heights". Minogidu o soudor A.S. ontok toun 1964 om soboogian ginayo do taman dii ginuno kawagu sabaagi kinoyonon montok Olimpik Timpu Alasu 1964. Wad di sondii kiguno sabaagi soboogian mantad do olahraga 50km mamanau om kursus maraton maamaso temasya 1964.
Ontok pintangaan 1990-an, Shibuya-kei, iso microgenre do muzik pop nokosiliu do garakan perdana id Jepun. Pinosuai miampai ponginsamakan "momutul-om-manampil", nokoingkawas ontok dohuri do 1990-an om nokoinsiriba kalapas minundaliu o mamamain di apangkal dau kumaa id woyo muzik di suai.
Ponongsiba do Shibuya ontok 2020
Shibuya popohompit do ogumu watas komersial om kawalayan di nointutunan miagal ko' Daikanyama, Ebisu, Harajuku, Hiroo, Higashi, Omotesand, Sendagaya, om Yoyogi.
Bongunan "The Iceberg" id Shibuya
Shih tzu toiko shih-tzu nopo nga iso solusuk tasu moinan tioko tasu piaraaon i mantad Tibet. Iti nopo tasu nga minaan solosuko (dibiakbakakan) mantad tasu Peking om Lhasa apso. Kaanu misingubas o tasu diti kumaa kinaantakan di misuai.
Isido nopo diti nosusu om nakagayo id Kuala Lumpur mantad paganakan i aktif salom muzik. Nokotimpuun mingoos i Shila salom muzik mantad 9 toun yau om pinoposolimbou no do mogikaakawo muzikal ontok dii. Nokosoliwan o album koiso dau kiuhu "Terima Kasih Guru" ontok 10 toun yau. Mantad kinaantakan dii, nakalantoi isido do titahak sabaagi Artis Kanak-kanak Paling Popular id Gaa' Bintang Popular Berita Harian. Maya kouhupan di Helen Yap i ointutunan sabaagi komposer muzik om ponorbit rakaman id Malaysia nokosoliwan o album pop studio i kumuduo disido ontok toun 2005 i kiuhu Sha-Hila. Nokoinlobi yau do ointutunan maya single dau di kiuhu Patah Seribu ontok toun 2011 i nokodimpot yau do titahak Lagu Pop Terbaik om Lagu Terbaik id Gaa' Industri Muzik ke-19 (AIM19).
Shin Seung-ho (nosusu ontok 11 Milau 1995) nopo nga model om mimingkono' mantad Korea Selatan. Sabaagi songulun mimingkono' apangkal, nakaanu isio ogumu pogintangan maya A-Teen (2018). Ointutunan nogi isio maya drama Love Alarm (2019) and Alchemy of Souls (2022).
Ontok toun 2016, tinumingkod isio mimbuul om tuminimpuun sumiliu do model id suang ababayan S/S Seoul Fashion Week 2017 om Seoul 365 Fashion Show id suang timpu duo gisom tolu tulan kalapas mininsingilo do mamanau. Kopihondot toun dii, nokosuang isio doid taang kotohurionon do Pertandingan Pemilihan Supermodel SBS 2017, om mantad dii, nokoimbulai isio id suang ababayan fesyen om monimbaba do sesi foto. Sabaagi mimingkono, minomonsoi isio kosolimbahan koiso id suang drama web A-Teen.
Id suang siri sandad Netflix 2021, D. P., nokotorimo isio do boros rarayou montok kosolimbahan dau di kopodosi sabaagi Hwang Jang-soo, songulun tentera di nokolohing no, sundung do au insan sumaan id suang tentera nga songulun gorongit doid susuyan dii.
Ontok toun 2022, minsingkono isio sabaagi Go Won id suang drama drama Alchemy of Souls.
Shugo OshinariKinosusuon (1981-03-05) Gomot 5, 1981 (umul43)Chiba, Chiba, JapanKalajaMimingkonoTounmimparagat1998dinondoKinawas1.73m (5ft 8in)
Shugo Oshinari ( , Oshinari Shgo, nosusu ontok 5 Gomot 1981) nopo nga mimingkono do Jepun.
Oshinari nogi nga hino id apat muzik video modsisinding tondu Jepun, Kumi Koda maamaso minapalabus isido do 12 single id timpu 12 minggu. Video-video nopo dii nga "You", "Lies", "Feel" dan "Someday".
Sabab Kanyah poingiyon id Sarawak.
Kokitanan posorili id jeti Sibu.
Sibu nopo nga iso perbandaran id Sarawak, Malaysia. Poingiliu iti id pirubaan do Baang Rajang om nogi Baang Igan, kiikiro 60 kilometer mantad rahat. Sibu nopo nga kilinaab do 129.5 kilometer persegi om soginumu do 162,676 tulun mogigion (2010). Iti nogi nga longkod togori montok watas om boogian miampai do ngaran di kopiagal. 
Mogigion
Ontok toun 2020, mogiigiyon id kinoiyonon Majlis Perbandaran Sibu nopo nga soginumu 162,676 tulun. Mantad ginumu di, majoriti nopo do mogiigiyon nga mantad do tinaru Cina soginumu 63.4 piatus, om tilombuson miampai do Bumiputera soginumu 35.7 piatus. Tinaru India om suai-suai nopo nga 0.4 om 06. piatus no.
Kagayat ginawo
Ahal di kagayat ginawo id Sibu nopo nga kosuahon mogiigiyon do hilo. Kiwaa nogi bangunan tarangou ii nopo nga To Pek Kong ii poingiliu id kowoigan Sibu ii okito mantad sodu. 
Nokoinggumu nodi o mogiigiyon id Sibu om nokoinggumu koiyonon kawalayan wagu ii nowonsoi. Milo boroson do Sibu nopo nga titik perjalinan piromutan id pialatan do boogian-boogian id selatan om boogian id utara Sarawak. Mantad dii, Sibu nopo nga iso longkod perdagangan ii nokoburu id Sarawak. 
Taakanon
Sibu nopo nga haro do kounikan dau sondii tu kiwaa aasil do tanom, tua'ua om nogi kokotuan momogun ii au asaru do haro id Semenanjugn Malaysia. Ii nopo nga, Dabai om Engkalak ii tua'ua do kitimpu om nosiliu do kaanangan koulunan id Sarawak loolobi no koulunan Malayu, Melanau om Iban.
Tua'ua dabai om engkalak nopo nga apagon do mogihum id Kuching om kogumuan nopo nga owiton mantad do Sibu, Sarikei toi ko' Bintagor. Ii nogi nga asaru do akanon sabaagi taakanon tangaadau toi ko totuong montok koulunan id Sarawak loolobi no id Sibu, Sarikei, Kapit, Song, Bintangor, Mukah, Oya, Igan om suusuai po. 
Bandaraya Miapid
Sibu nopo nga nokopiromut miampai Bandaraya Miapid (Sister City) miampai bandaraya-bandaraya id siriba: 
Sidsimban, mantad hogot sorisid om simban (Boros Inggilis: calculus) nopo nga' iso raan gana' pongintaban ii poingimurio' id sorisid do gatang minsimban, lobi po kokomoi kopoilaan kosimbanan dau ugu sinikap simban. It duo raan tagayo do sidsimban nopo nga' sidsimban sompuuvan (integral calculus) om sidsimban tungab (differential calculus). It tibabar (theorem) toponsol id sidsimban nopo nga' roitan do tibabar timpou sidsimban (fundamental theorem of calculus).
Tibabar timpou
It tibabar timpou sidsimban momisunud do piomutan di ponompuuvan miampai pongungaban. Haro duo hiob (toi boogian) do tibabar diti. It hiob koiso, roitan do tibabar timpou sidsimban koiso nopo hingkaa:
Hiob koiso
Haro daa pampos donlombus kigatang totunud (continuous real-valued function) 
om pointongkop donlombus (uniformly continuous) no om otungab (differentiable) ontok sopo poingukab  om otopot id saau: nopo roitan do saaptungab (antiderivative) di 
Hiob koduo
Hiob diti somoonu roitan do tibabar Newton-Leibniz.
Haro daa pampos kigatang totunud ontok sopo poinlantop om iso pampos donlombus ontok om pampos diti it saaptungab di 
Nung osompuuvan Riemann (Riemann integrable) ot om kaanu no piiradan hingkaa:
Poomitanan: Koguraan don Newton
Koiyonon do iso tinan: Mantad komoyon do siniau (velocity), siniau, nopo nga' i tungab koiso do koiyonon:
 (acceleration) nopo nga' i tungab koiso do siniau, om nogi i tungab koduo do koiyonon:
Haro nogi iso ginumu, roitan do sinikog (jerk) i nogi tungab koiso do sinikap, tungab koduo do siniau, om tungab kotolu do koiyonon:
Sidsimban don kumawo
Sidsimban don kumawo (variational calculus) nopo nga' iso woyoguno do sidsimban id tantaban moyo kumawo (variations). Om iti ngai kumawo nopo nga' i sinimban do pampos om pamampos (functionals) do mokitimpak om mokilasut (maxima and minima) do pamampos. I sidsimban koubasan lobi poingotul id sinimban do gatang do pampos, nga' i sidsimban don kumawo poporuhang do totulan id sinimban do pampos sondii, okon nopo sinimban do gatang dau.
Id sidkamot, poomitanan do sidsimban don kumawo nopo nga' koguraan don Lagrange.
Sidtana'
Sidtana' (mantad topod hogot sorisid om tana') (Boros Inggilis: Geography) nopo nga ponoriukan kokomoi do suang pomogunan. Poinsuang do hiti nopo nga sinogit toi linasu do pomogunan, tana, susumuni om karalano do tulun do tumoguang ngawi diri.
Sidtulid
Sidtulid, mantad hogot sorisid om tulid (Boros Inggilis: linear algebra) nopo nga' iso raan do pongintaban it poingimurio' do lahis piiradan totulid (linear system of equations) mikuo pampos totulid (linear maps) om nogi ponutunan diolo id suang do liang tuduk (vector spaces) maya' winaal roitan do lagob (iso: matrix, ogumu: matrices). Tongo piiradan totulid id ngaan do 
Om pampos totulid kivoos do ingkaa nogi:
Sidtulid nopo nga' iso raan di ogumu no kopio ampos okon nopo id pongintaban tataakas (pure mathematics) nga' id pongintaban tapakai (applied mathematics) nogi. Mantad dii om iri no osima ampos do sidtulid id pomorunan (engineering) om pingihiman tapakai (applied sciences).
Sikul id Jerman
Sikul nopo nga iso bangunan toi ko' tiyonon i kifungsi manahak do ponudukan kumaa tangaanak om isai nopo ii susumikul id iso sikul dii. Struktur sikul moden nopo nga ogonop miampai do kahaaharai tiknoloji maklumat toi ko' linimput pinsingilaan no toomod. Suai ko ii, sikul toomod nopo nga kiwaa do monunuduk toi ko' mongingia ii monuduk om manahak tapanai kumaa do tangaanak.
Kosoruan nopo nga, sosongulun dii nopo nga kawaya do piipiro kawo sikul om nogi institut ponudukan mimpuun mantad tadika, sikul tosiriba, sikul takawas om tohuri nopo nga universiti. 
Sundung do ingkaa nga, sikul nopo nga okon no ko bangunan nga milo nogi mantad id walai sosongulun dii. Miagal ko id Mirika Sompuu, au monguro nung sosongulun di au manu minsingilo id sikulan tu milo minsingilo id walai. Kaida' diti nogi nga ointutunan sabaagi do "home-schooling". 
Kogumuan pogun i kiharo sistom ponudukan formal nopo nga wajib do kisikul. Id sistom diti, mokiikinobos nopo nga kowoyo piipiro siri sikul. Ngaran-ngaran sikul nopo nga misuai id potitikid pogun, nga maya umum nopo nga, sikul tosiriba om sikul takawas nopo nga poimbida montok tangaanak tokoro om sumukod nogi. 
Sikul koiso ii winonsoi nopo nga id rantau Nusantara ii kotunud kopio do kowoowoyoo di milo komoyon do sikul moden id suang natad Ponimungan (gorija) St. Paul id nulu Nuluhon Melaka id Melaka moden montok di tinimungan Yesuit tapanai di Francisco Xavier, ii pinoimpuun di Pd. Francisco Peres om Pd. Roque de Oliveira ontok 29 Mikat 1548. 
Sikul-sikul id Malaysia
Sikul takawas id Sarawak, Malaysia.
Id Malaysia, haro piipiro kawo sikul, miagal ko:
Sikul Al-Arkam (   ) nopo nga sikul id Gaza City i tinuridong do momuruan Hamas, Sheikh Ahmed Yassin. Ontok Manom 2005, norumbak soboogian do sikul diti gama palangan tayub mantad Israel.
Sikul Antarabangsa Bali (BIS) i nopo pogulu ointutunan sabaagi "Bali International School" nopo nga iso sikul antarabangsa id Sanur, id kinoyonon posorili Denpasar, Bali. Manahak ii koumatan montok gred Prasekolah-12 om kiwaa kiikiro 300 susumikul. Mimpuun ii noukaban ontok toun 1986, sabaagi Sikul Antarabangsa Yayasan Bali. Dumikot do 1992, kiwaa soginumu 150 susumikul.
Kurikulum
Sikul Antarabangsa Bali nopo nga kiwaa program IB International Baccalaureate mantad umul 3 gisom 18 toun. 
Demografi susumikul
Gisom nopo do 1992, ogumu susumikul i kiwaa mamasok (kewarganegaraan) id piipiro pogun, om kogumuan nopo diolo nga kiwaa songulun tama toi ko' tapa sabaagi mamasok. Ontok toun dii, kogumuan nopo susumikul dau nga mamasok Australia, pogun Eropah om pogun Amerika Koibutan.
Sikul Kabansaan Dallas, Pitas
Sikul Kabansaan Dallas, Pitas toi ko' SK Dallas, Pitas, nopo nga iso sikul kabansaan i poinladsong id Kaban Suat 235. Sikul nopo diti nga iso sikul id labus kakadayan om poinsuang id siriba do Upis Ponudukan Pitas (PPD Pitas).
Ginumu mokiikinobos om mongingia'
Antakan di toun 2009, soginumu 45 mokiikinobos kusai om 42 mokiikinobos tondu poinsikul id Sikul Kabansaan Dallas, Pitas. Iti nopo nga poposiliu do ginumu poinggonop do tangaanak nopo nga 87 tulun. Kiwaa 11 tulun mongingia' id sikul diti antakan toun diri.
Antakan toun 2024, kiwaa 69 tulun mokiikinobos id sikul diti miampai 13 tulun mongingia.
Nawayaan
Kinodimpoton
Alamat
Sikul Kabansaan Dallas
Sabah
Kod sikul: XBA5226
Kategori sikul: Labus kakadayan
Koimoton
Wayaan sumuang SK Dallas Pitas
Bongunan Sikul Kabansaan Dallas, Pitas 
Bongunan Sikul Kabansaan Dallas, Pitas 
Sikul Kebangsaan Kandawayon toi ko' ngaran totigas dau nopo nga SK Kandawayon nopo nga iso sikul kabansaan ii poingiliu id Kaban Suat 56. 
Ontok toun 2023, Sikul Kabansaan kandawayon nopo nga kiharo soginumu 117 tangaanak poinsikul, miampai 17 mongingia i monuduk.
Alamat
Sikul Kabansaan Kandawayon, Kaban Suat 56, 89308, Ranau, Sabah, Malaysia
Sikul Kabansaan Kebayau Telipok
Sikul Kabansaan Kebayau Telipok toi ko' ngaran toniba nopo nga' SK Kebayau Telipok, nopo nga iso sikul kabansaan i poinladsong id Kampung Kebayau. Kampung diti nopo nga poinladsong id Nulu Kebayau.
Kampung Kebayau nopo nga iso kampung i poinladsong id watas Telipok. Kokompungan di osomok miampai Kampung Kebayau nopo nga Kampung Logkou Baru, Kampung Tamalang om Kampung Tampulan.
SAJARA
Sikul kumoiso di pinoingkakat montok kaapat-apat kampung dii nopo nga winonsoi di toun 1959. Bongunan sikul nopo nga totus goos do tulun kampung i pinuruanan di Gundohing Emat B Balik (Luguan Kampung), Gundohing Sahat B Gital, Gundohing Lunji Sabilan, Gundohing Dulumanan om Gundohing Borit Jinal. Sikul dii nopo nga sukarela songkinoyonon (NVS-Native Voluntary School) om noonuan do ngaran NVS Kebayau Telipok. Bongunan do sikul diti nopo nga winonsoi mantad kayu tobulugu, poring om taap mantad roun rumbio. Pinoingkakat iti miampai minogitaatabang id tana di Gundohing Lunji Sabilan id Kampung Tamalang gama do poinladsong o kampung diti id taatanga mantad kaapat-apat kampung dii. Songulun mongingia', i Gundohing Noruhin b Dulumanan, nopo nga pinoingkakat sabaagi mongingia' mantad do mogigion kampung antakan timpu dii.
Antakan di toun 1960, mogigion kampung, lobi-lobi po diolo i nakatayad id sawat nopo nga minokianu songulun mongingia kitauliah om nogi minokianu montok momonsoi bongunan di lobi tosonong mantad kolunduan. Kalapas noimuayan do pihak di kipionitan, songulun mongingia', i Gundohing Panus B Lokub nopo nga pinaatod do Jabatan Ponudukan Damung montok mongia' id sikul dii. Pihak di kipionitan nogi nga nokosokodung montok momonsoi bongunan sikul miampai syarat kinoyonon pamansayan sikul dii nopo nga patahakon kumaa pihak kolunduan maya Jabatan Ponudukan Damung. Au osokodung i Gundohing Lunji Sabilan (sanganu do tana) montok papatahak do tana dii. Goos suai di winonsoi nopo nga minogihum do kinoyonon di kosudong om nakaanu kinoyonon dii id Kampung Tampulan.
Di toun 1962, pinoundaliu o bongunan sikul dii kumaa Kampung Tampulan, Telipok. Gama do osodu o Kampung Kebayau, Kampung Tamalang om Kampung Logkou Baru mantad Kampung Tampulan (kinoyonon bongunan sikul di wagu), miningoos o tongomolohing mantad kotolu-tolu kampung dii, lobi-lobi po Kampung Kebayau montok mokianu sikul id Kampung Kebayau. Iti nopo nga goos di Gundohing Emat B Balik (Luguan Kampung) om Gundohing Sahat B Gital. Gama do goos diolo, pihak karajaan, maya do Jabatan Ponudukan Damung nopo nga pinapasaga do pokionuon dii. Iso bongunan miampai iso linimput balajalan nopo nga winonsoi di toun 1970 id tana miampai ginayo 2.03 ekar om pinungaranan do SRK Kebayau Telipok. Antakan di 10 Gomot 1970, Gundohing Angkihon Gitut nopo nga kitonggungan montok mongia' id sikul diti miampai tangaanak soginumu 44 tulun. Antakan di 18 Magus 1970, songulun monguunguhup, i Gundohing Awang Besar Salleh, nopo nga pinaatod id sikul diti, pinoposiliu do duo tulun mongingia' id sikul diti. Antakan di 1972, rinuhangan kawagu o bongunan sikul (linimput balajalan) om nogi iso walai mongingia' winonsoi.
Antakan di tun 1984, rinuhangan kawagu duo blok bongunan sikul miampai monikid blok nopo nga haro 3 linimput balajalan, iso linimput mongingia', iso linimput luguan mongingia' om iso walai mongingia'. Ginumu tangaanak antakan dii nopo nga 95 tulun miampai 4 tulun mongingia'.
Sikul Kabansaan Kiabau
Sikul Kabansaan Kiabau toi ko' ngaran oniba dau SK Kiabau, nopo nga sikul kabansaan i poinladsong id SK . Kiabau Wdt.No. 08 Telupid.
Ontok 2009, kiwaa 25 tangaanak sikul kusai om 25 o tondu id Sikul Kabansaan Kiabau, om ginumu nopo oinsanan tangaanak sikul nga 46 tulun miampai 7 tulun mongingia'.2009
Sikul Kabansaan Kirokot toi ko' SK Kirokot Ranau nopo nga iso sikul id watas Ranau, Sabah Malaysia.
Sikul diti sinodu 36km mantad Pekan Ranau om 143km mantad Kota Kinabalu, Sabah. Pamanahan mangau timpu solinaid sanjaam mantad Pekan Ranau om momoguno ralan tar sinodu 24km om ralan garabol sinodu 12km.
Sikul diti nopo nga sikul kolunduan id siriba Komontorian Ponudukan Malaysia KPM, Jabatan Ponudukan Pogun Sabah om Pejabat Ponudukan Watas Ranau.
Sikul Kabansaan Lampada
Sikul Kebangsaan Lampada toi ko oilaan sabaagi SK Lampada nopo diti nga iso sikul taang tosiriba ii haro id watas D/A Ppg Kota Marudu miampai kaban suat 297. Antakan toun 2009, SK Lampada nopo diti nga noilaan do kiwaa 109 susumikul kusai om 108 susumikul tondu. Mantad di, kiwaa soginumu 217 tulun susumikul id SK Lampada om 14 tulun o' mongingia.
Sikul Kabansaan Lokos
Sikul Kebangsaan Lokos toi ko' ngaran otigas SK Lokos, nopo nga Sikul Kabansaan id Wdt 15.
Ontok 2009, haro 33 tangaanak sikul kusai om 27 tangaanak sikul tondu id Sikul Kabansaan Lokos, om ginumu toinsanan tangaanak nopo nga soginumu 60 tulun. Haro 13 tulun mongingia' id sikul diti.2009
Sikul Kabansaan Maukab
Sikul Kabansaan Maukab nopo nga iso sikul kabansaan id Ranau, Sabah. Ontok di toun 2009, soginumu 29 tangaanak sikul do kusai om 36 o tondu poinsikul id Sk. Maukab. Ginumu koinsanai tangaanak nopo nga 65 tulun om soginumu 12 tulun mongingia. 
Nawayaan
Sk. Maukab nopo nga tinimpuunan do pinoturidong ontok koimpunon toun 60-an miampai iso bongunan sikul i winonsoi mantad do poring om taap sinorut id Gusug, Maukab. Sikul diti nopo nga pinowonsoi mantad kopogiuhupan mogiigion kampung di manu kokito tangaanak diolo do sumikul poingoros do kinoyonon tu pogulu haro sikul id kampung Maukab, tangaanak id kampung Maukab om Sumalang nopo nga mamanau tumakad do nulu om kawaya bawang solinaid piipiro bobog kumaa id Sk. Randagong pikiikiro 10km sinodu. Koumatan pambalajalan nogi hiti nga okudi po ontok dii. Pintangaan 70-an, minomonsoi o kolunduan do iso sikul di wagu id Lolobuyon. Kinoyonon diti nopo nga id piintangan do Maukab om Sumalang. Kiharo duo bongunan di winonsoi ontok di koimpuunon om walai mongingia nopo nga winonsoi mantad do poring om kitaap do zing. 
Sundung po tu do sikul diti kaanu monokodung okudi o tangaanak sabab do rahung sidtana' om woyo ralan di araat om kogumuan sukod wagu di pakaraja nga au poposikul do tangaanak hilo, nga sikul diti nakapaasil ogumu tangaanak di nakangalantoi id gana sosondii id sektor kolunduan toi swasta.
Sikul Kabansaan Melangkap, Kota belud
Sikul Kabansaan Melangkap, Kota Belud toi ko' ngaran totigas dau nopo nga SK Melangkap, Kota Belud, nopo nga iso sikul kabansaan i poinladsong id Wdt 110.
Antakan di toun 2009,soginumu 122 tangaanak kusai om 93 tangaanak tondu id Sikul Kabansaan Melangkap, Kota Belud , poposiliu ginumu poinggonop do tangaanak id sikulan diti nopo di nga soginumu 215 tulun. Ginumu mongingia ontok toun dilo nopo nga soginumu 16 mongingia. 
Nawayaan
Koinabasan
Alamat
Sikul Kabansaan Melangkap, Kbelud
Wdt 110
89159, Kota Belud
Sabah, Malaysia
Telefon = 088-959006
Fax = 6088959005
Noputan labus
Sikul Kabansaan Poring, Tuaran
Sikul Kebangsaan Poring toi ko' ngaran toniba nopo nga' SK Poring, nopo nga' iso sikul kabansaan id Kaban Surat 594. 
Ontok toun 2023, Sikul Kabansaan Poring nopo nga' kiharo soginumu 5 tangaanak kusai om 1 tangaanak tondu, poposiliu do ginumu tangaanak nopo nga' 6 tulun. Soginumu 7 tulun mongingia' id sikul diti. 2023
Ontok 2010, aiso data.
Ontok 2011, aiso data.
Ontok 2012, aiso data.
Ontok 2013, aiso data.
Ontok 2014, Sikul Kabansaan Poring kiharo soginumu 4 tangaanak kusai om 5 tangaanak tondu, poposiliu do ginumu tangaanak soginumu 9 tulun. Om ginumu mongingia' nopo nga' 12 tulun. 
Nawayaan
Winonsoi di toun 1975. Sinodu mantad Longkod Palajalan Watas Tuara nopo nga' 140km (katalib do duo watas - Kota Kinabalu om Penampang). Ontok di toun 1978, haro kinoundolihon do mogigion miampai soroguugumu kumaa kinooyonon suai tu' kinoyonon diti nopo nga' osodu kopio om mongunsub do mogigion kampung do sumoliwan montok mogihum kowoowoyoon koposion do wagu.
Kinodimpoton
Kinodimpoton UPSR
Toun 2008: 100% nakalantoi
Toun 2009: 100% nakalantoi
Toun 2010: 100% nakalantoi
Toun 2011: 100% nakalantoi
Toun 2012: 100% nakalantoi
Toun 2013: 100% nakalantoi
Alamat
Sikul Kebangsaan Poring
Kaban Surat 594
89208, Tuaran
Sabah, Malaysia
Telefon = AISO
Fax = AISO
Popioput soliwan
Sikul Kabansaan Rungus Nahaba
Sikul Kabangsaan Rungus Nahaba toi ngaran toniba dau SK Rungus Nahaba, nopo nga songinan Sikul kabangsaan i poingwiliu id D/A Upis Sinikulan Watas, W.D.T. 15.
Ontok 2009, Sikul Kabangsaan Rungus Nahaba kiharo 21 susumikul kusai om 17 susumikul tongo'ondu, pinapadadi do ginumu koinsanai susumikul soginumu 38 tulun. Sikul diti haro soginumu 10 tulun mongingia.2009
Nawayaan
Sikul diti nopo nga sikul i bobos osopung nowonsoi id koiyonon rizab kampung.Susumikul-susumikul nopo nga mantad do 5 kampung i poingiwiliu doodoros miampai dau miagal do Kg Rungus Turongohon, Kg Toyog, Kg Moingob om Kg Rungus Nahaba. 
Kinolontoiyon
Nontodon
Sikul Kabangsaan Rungus Nahaba
D/A Koupisan Sinikulan Watas, W.D.T. 15
89250, Tamparuli
Sabah, Malaysia
Telefon = AISO
Fax = AISO
Sukuon Labus
Sikul Kabansaan Sungoi
Sikul Kebangsaan Sungoi toi ko' ngaran toniba nopo nga' SK Sungoi, nopo nga' iso sikul kabansaan id Kampong Sungoi Jln Keningau,Kaban Surat 618,.
Antakan di toun 2009, Sikul Kebangsaan Sungoi nopo nga' kiharo soginumu 19 tangaanak kusai om 22 tangaanak tondu, poposiliu do ginumu tangaanak nopo nga 44 tulun. Soginumu 6 tulun mongingia' id sikul diti.2009
Nawayaan
Naanu-anu
Alamat
Sikul Kebangsaan Sungoi
Kampong Sungoi Jln Keningau,Peti Surat 618,
89208, Tuaran
Sabah, Malaysia
Telefon = TIADA
Fax = TIADA
Popioput soliwan
Sikul Kabansaan Taginambur, Tamparuli
Sikul Kabansaan Taginambur toi ko ngaran otigas dau SK Taginambur, nopo nga iso sikul kabansaan id Kg Taginambur.
Ontok 2009, kiwaa soginumu 18 susumikul kusai om 11 susumikul tondu id Sikul Kabansaan Taginambur, poposiliu ginumu nopo toinsanan susumikul nga soginumu 29 tulun. Kiwaa 8 tulun mongingia hilo.2009
Kinoyonon
Sikul Kebangsaan Taginambur
SK Taginambur, Wdt 15,
89250, Tamparuli
Sabah, Malaysia
Telefon = Aiso
Fax = Aiso
Sikul Kabansaan Tampulan
Sikul Kebangsaan Tampulan toi ko nointutunan nogi sabaagi SK Tampulan nopo nga iso Sikul Kabansaan i poingion id watas Telipok, Kota Kinabalu Peti Surat 58 Pos Mini Telipok.
Oontok toun 2009, Sikul Kabansaan Tampulan kiwaa o 41 tangaanak sikul (kusai) om 36 tangaanak sikul (tondu). Kiwaa 12 tulun mongingia di kitounggungan manahak pongiaan id sikul dii.
Sikul Kabansaan Tudan, Tuaran
Sikul Kabansaan Tudan toi ko' ngaran oniba nopo nga SK Tudan, nopo nga' iso sikul tosiriba id Kaban Surat 594.
Ginumu Tangaanak om mongingia'
Ontok di toun 2009, soginumu 29 tangaanak kusai om 34 tangaanak tondu id Sikul Kabansaan Tudan, poposiliu do ginumu nopo nga' 63 tulun. Kiwaan 8 tulun mongingia' id sikul diti antakan di toun 2009.
Antakan toun 2024, kiwaa 35 tangaanak id sikul diti miampai 13 tulun mongingia'.
Nawayaan
Sikul Kabansaan Tudan, Tuaran nopo nga' pinoimagon ontok di 4 Mikat 1970. Kohimaganan pongukaban nopo nga' pinaharo di boyoon Pangarah Palajalan Sabah ontok di 10 Gumas 1970. Antakan diri nopo nga' otutunan sabaagi do GPS Tudan miampai iso no bongunan di kiginayo 35 x 20. Bangunan diti nosiliu do linimput balajalan montok tangaanak toun koiso gisom toun koonom om tumanud tukuan pambalajalan antakan dii. Luguan Kampung, Gundohing Gokur Golintang antakan dii nopo nga' tulun di kitonggungan toponsol id suang do goos papaharo sikul diti. Iti nopo nga' kisabap do tangaanak id Kampung Tudan om posorili kampung diti nuru do mamanau lobi kurang 10 kilometer monikid tadau montok sumikul id NVS Poring. Minanahak nogi i Gundohing Gokur Golintang do kinoyonon montok popoingkakat do sikul diti.
Sikul nopo diti nga' winonsoi id Kampung Tudan miampai ginayo posorili 5 ekar. Poingiliu o sikul diti id labus kakadayan om poinsuang id watas Tuaran, sinodu nopo mantad kakadayan Tuaran nga' lobi kuang 138 km. Antakan di toun 1976, iso kaagu bangunan wagu om iso walai mongingia' pinoingkakat id kinooyonon di miinsomok do bangunan laid. Bangunan wagu dii nopo nga' kiginayo do 60 x 28 om haro duo linimput balajalan om iso linimput mongigia'. Ngaran GPS Tudan sinimbanan kumaa SRK. Tudan Ulu Tuaran tumanud koinlaaban sistom ponudukan timpu dii. Tangaanak ii poinsikul do hiti nopo nga' mantad tinaru Dusun ii nokorikot mantad piipiro kampung di osomok. Bangunan diti no ii gunoon do monikid tadau antakan dii.
Kakadayan di bobos osomok do sikul diti nopo nga' Tambunan om Donggongon. Hali pia miagal dii, tulun kampung nopo nga' lobi insaru tumomu id Donggongon, miampai maya do ralan solinaid 2 bobog momoguno do korita 4 bulandai.
Sanarai Luguan Sikul
Luguan sikul ii koumbal kinumalaja id sikul diti nopo nga':
1. Gundohing Nasir Jimmy
2. Gundohing William Golonu Gontoruk
3. Gundohing Raynerd Tanduba
4. Gundohing Saluman Gandal
5. Gundohing Jainal Lebar (1997  2000)
6. Gundohing Saribun Sambag (2000  2002)
7. Gundohing Watson Quintin (Mansak 2003  29 Mikat 2003)
8. Gundohing Sachi @ Saji B. Sono (Mikat 2005 - 2017)
9. Zandi Siti Hirawati Bte Abdul Hadi (2017-2021)
10. Zandi Lucy Jimoh (1 Manom 2021 - dinondo)
Kinodimpoton
Gambar Sikul
Bangunan kumoduo SK. Tudan Tuaran
Bangunan kumoduo Sk. Tudan Tuaran
Bangunan wagu (linimput balajalan kabin)
Prasekolah SK.Tudan Tuaran
Linimput balajalan kabin
Sikul Kiasrama Poimponu nopo nga tinimungan sikul takawas kiasrama ii pinaharo miampai popotounda do kaantakann sikulan ii napalan, oulud om nogi kondusif montok koburuon potensi do tangaanak di abantug kumaa kopolobusan sosongulun ii kikualiti. Koburuon sikul diti nopo nga nokoimpun soira pinosotol do karajaan maya Dasar Kobodian Wagu (DEB) ii pinoindalan maya Palan Malaysia Kumoduo (1975-1980).
Sikul Tosiriba Nulu Sion noukab di Edmund Rice ontok toun 1802 aasil pogintangan dau kumaa tangaanak di ingga walai id ralan-ralan Waterford. Koilo i Rice do tangaanak dii nopo nga kotoguang do koposion do orutum om aiso nunu-nunu suai mantad koposion diolo sabab rasuk diolo nga ougup om araat no kokitanan, sabab iri nogi tu au yolo koongoi id sikul. Noukab di Rice oo sikul Nulu Sion montok tionon do tangaanak di nokito dau miampai kotoundaan do waig, taakanon, rasuk om kousinan montok tangaanak kusai sabaagi iso goos mongumolig do kobubuatano tosonong diolo gisom kosukod. Sundung pia dii nga okuri koilaan di noilaan kokomoi do sikul diti.
Ponunguban Suleiman (Sleymaniye Camii) id Istanbul, winonsoi do uludwaal Osman Sinan miampai tisuhu do sultan Sulaiman al-Qanuni ontok toun 1557
Simit nopo nga ruti obulugu, koubasan nopo haro bijan toi ko', linsou popi, rami toi ko' bungadau, okito maya nansakan do Empayar Uthmaniyyah, om Kosilahon Tanga', loolobi no id Armenia, Turki, om Balkan. Ginayo, kinorup, linanut om woyo suai do Simit diti nopo nga misuai tokuri tumanud do kinoyonon. 
Hogot simit nopo nga mantad boros Arab, samd  "ruti opurak" toi ko' "tapung aalus".
Ngaran suai nopo nga mantad do boros Yunani Byzantine kollikion , toi ko' Yunani Purba kollyra , toi ko' Yunani koulouri . Id Latin ointutunan sabaagi arculata. Boros Aramaic: / (qeluro/qelora); Turki: gevrek; South Slavic evrek, , gjevrek, , . Id boros Armenia nopo nga  (bokegh). Id suang Judaeo-Spanish ointutunan sabaagi do roskas turkas. Id boros Inggiris ointutunan sabaagi do rosca toi ko' coulouri.
Tadon
Popokito o toud arkib do simit nopo nga pinaasil id Istanbul mantad po 1525. Tumanud do rikud padaha (kuut) skdar (eriyye Sicili) kitadauwulan 1593, piniagal o winagat om gatang simit di kumoinsan nogi. Minonuat i Evliya elebi, songulun mononompogunan hinotusan ko-17 do haro 70 kadai ruti simit id Istanbul ontok 1630-an. Linukisan pogulu hinotusan ko-19 di Jean Brindesi kokomoi do koposion sangangadau do Istanbul popokito papapadagang do simit id tindalanon. Minomonsoi nogi i Warwick Goble do ilustrasi papapadagang do simit Istanbul ontok toun 1906. Nointutunan o simit om kawo dau id pointongkop do Empayar Uthmaniyyah.
Kopomogunaan
Koubasan posurungon o Simit tomod, toi ko' montok makan doungosuab miampai teh, tua'-ua' i na'awet, keju toi ko' ayran. Minum teh miampai do simit nopo nga tradisional. Simit ("Bokegh" id suang boros Armenia) nopo nga ruti Krismas tradisional id Armenia.
Koubasan padagangon o simit do papapadagang tindalanon id Turki, i haro o troli simit toi ko' igitan diolo simit dii id suang talam id sakai do tulu diolo.
Simit nopo nga tanda' oponsol kumaa tulun kalas tosiriba om pintangaan id Turki. Somonu ii nopo nga lohowon do susam kebab ("bijan kebab").
Id boogian suai id Kosilahon Tanga', id Mesir akanon ii miampai do tontolu tinanok om/toi ko' Duqqa, ii nopo nga rinalatan do herba i gunoon sabaagi pomoroso. Ii nga oubas gunoon montok mongukab do kodos, miampai yogurt toi ko' buttermilk, id ponunguban-ponunguban id Mekah om Madinah.
Tadau baino, ogumu majlis perbandaran id Turki papalabus do simit maya tanak syarikat diolo sondii.
Produk di miagal
Piipiro kawo covrigi Romania kopiagal do simit, kinoyonon di papadagang dii ointutunan sabaagi "Simigerii".
Iso po kawagu ruti di kopiagal do simit ointutunan sabaagi obarwarzanek (poimbida nopo obarwarzanek krakowski) id Poland om bublik id Rusia, Ukraine om Belarus. Pisuaian apangkal nopo nga gogolung doh i pinoobug toruhai id suang waig di molok-golok pogulu do posorobon (ingkaa nogi do bagel), okon ko' poobugon id suang waig om sirap molase, miagal do simit.
Girde (Uygur: ), nopo nga iso kawo ruti i posorobon id tolig ketuhar tandoori, oruhai no kopiagal do simit, okito do tulun Uyghur id China sabaagi item woyo id suang ropuhan poimbida do koubasanan diolo.
Simone Veil(ne Jacob; 13 Madas 1927 - Mahas 2017) nopo nga songulun majistret om lundu politik ii nokoumbal do kitonggungan sabaagi panalad kolidasan id piipiro komontilian om nokoumbal nogi nokosiliu sabaagi President of the European Parliament ontok 1979 gisom 1982, tondu di koiso nakaanu do pangkat dii. Sabaagi panalad kolidasan, nosorou kopio isio montok momogompi pamantangan tongondu id France, momonsol do kooturan 1975 ii papasaga do pongugulan id France, id timpu di baino noilaan sabaagi Veil Act (French: Loi Veil). Mantad 1998 gisom 2007, yau nopo nga surupu do Constitutional Council, , koobian ii agayo kuasa id France. 
Simpung tinaru
Pogunon tulun sandad Khoisan id Namibia, Apirika.
Simpung tinaru nopo nga timungan tulun i koinano dau popohompit sondii maya isoiso tinungkus tompinai dau, awasi' tinungkus olinuud sundung i monindu. Kointutunan tinaru minog poposuni miampai mogisuusuai tinimungan sondii mantad tinimungan suai maya kowoowoyon irad koubasanan, boros, kotumbayaan, om koimaan. Karalano diti monutu abayaan miagal di nointutunan sabaagi puuntinaru (ethnogenesis).
Kotinoruan nopo nga iso ralan oponsol kumaa tulun dii rumomut sondii. Tumanud simpunggayo "Tantaban Magadang do Winorun Kotinoruan: Simbakuro, Komisiwal om Katapatan"pinaharo miniampot do Puhuyap Kanada (Statistics Canada) om Koonggomon Puhuyap Amirika (United States Census Bureau) (1-3 Ngiop 1992), "Kotinoruan nopo pounayan tuou id koposion tulun: iti nopo nga sauk (phenomenon) i nokorolot id suang kabaalon tulun".
Poingkukuro pia, ogumu puru simbakuro kopupuruan (social science) irad puru sidtulun (anthropology) Fredrik Barth om Eric Wolf au monindu kointutunan tinaru sabaagi pomogunan. Kasahap, monugat diolo' do kotinoruan nopo nga iso totus mantad kawo pikamaan pialatan isoiso timungan, okon ko iso bahazan (kowowoyoon) nokorolot i tuou id suang timungan tulun. Katangkapan, koinano tua' timungan tinaru manayad pilombusan koubasanan moyo hiza (hiza). Mulong dilo, puru susuyan om puru sidkoubasanantulun (cultural anthropology) nokokito asaru, ogumu mantad tahang, koubasanan, om inubas (norms) i binoros mamangki' do pilombusan mikuo di tontok laid nopo, pointopot sinupuan wagu.
Sukuon
Sinakagon (filim)
Sinakagon, ointutunan nogi sabaagi Sinakagon: Sunduan Parai Au Tumagak nopo nga iso filim koiso id Malaysia id suang boros Kadazandusun. Inspirasi nopo montok filim diti nga mantad legenda Huminodun i poposusui kokomoi songulun tondu i linumubuk montok koumoligan om koposion do tulun.
Pongintigasan filim
Filem nopo diti nga kokomoi mitos kotumbayaan animisme Legenda Huminodun (Sunduan Parai Kadazan Dusun) i linumubuk montok koposion tinaru Kadazan Dusun om mongumolig tanom-tanom mantad wusung (sumpahan) om kadaat magadau. Filim diti poposusui kokomoi sinakagon tohuri (cicit) di Huminodun, i Eve i tuminanud tambalut dau minuli kampung. Minagadau o kampung dii gisom napatai ngaawi o tanom om binuru. Tinandasan i Eve minogowit kadaat dii. Nokotorimo o bobolian id kampung dii burungan mantad kuasa poinlisok (ghaib) do mamatai di Eve montok momunso sakag di Huminodun. Nagakom i Eve om soira poindalanon o ababayan/upacara popolubuk, tinampasi isido songulun kusai ii no tanak luguan kampung om songulun kawagu bobolian Kadazan. Pinatai do Bobolian Kadazan Dusun o kuasa poinlisok (ghaib) dii. Soira napatai kuasa poinlisok (ghaib) dii, rinumasam hiri kampung om koinsanai tulun kampung i pasansala soliilinaid diti kopuriman do monosol.
Kolobusan
Sinakagon nopo nga filim arahan di Timothy Stephen. Pogulu nakalabus o Sinakagon, nokohompit i Timothy do piipiro projek filim kaampai no Sindiket (3r Unit & BTS), Tangisan Akinabalu (2nd Unit), Namatai (DOP), The Rise of Lion (DOP), Once Upon A Time In Tamparuli (DOP), om Mantera (DOP).
Ogumu pogumbalan di notoguang solinaid kapamansayan do filim diti ka di Timothy id iso ponorubungan. Pogumbalan dii kaampai no kos om pomilian mimingkono', hinonggo dana di tinahak do Perbadanan Kemajuan Filem Nasional Malaysia (FINAS) nopo nga soginumu RM200,000 no om kogumuan mimingkono' dau nopo nga kumoinsan nogi do miningkono' om haro nogi i au alantas mimboros Dusun. Nokoboros nogi i Timothy do kowowoyoon tawan nga iso nogi pogumbalan di notoguang diolo ontok minomongo filim dii, hinonggo mingguli yolo tumingkod do momonsoi filim dii tu asapou o rasam soira popolombus i mimingkono' do Rinait (mantra).
Mimingkono' apangkal
Fiona Josepher sabaagi Eve
Lisa Christie sabaagi Lisa
Ejin Dinting sabaagi Bobolian
Esthaer Zaino sabaagi Perempuan Sihir (tonu monininaat)
Malle Christian sabaagi Huminodun
Idin Aidin
Ronn Langad sabaagi Ronn
Sundung do Sinakagon nopo nga filim wagu om poimponu' id boros Dusun nga nakaanu no piipiro gaa' kaampai no:
Sinding nopo nga iso kawo maan kopihondot do kopomolombusan tuni rolou miampai waya pointantu i momolombus do loyuk om lihis di korohian. Iti nogi iso koubasanan sosongulun papasanang do ginawo. Sinding milo pitonudon miampai tuhup do tuunion toi ko tuni do tapap palad om susuai po. Sinding minog woyoon do kolidasan kopomusarahan sosongulun om noilaan sabaagi iso raan id suang seni. Yolo id modsinding roroitan do songulun modsisinding.
Singapura, ngaran rasmi nopo nga Republik Singapura nopo nga iso pogun pulou ii kikoiyonon id dohuri selatan Semenanjung Melatu, 137 kilometer id utara ruludan Khatulistiwa, id Asia Silaubaat. Iti nopo nga nopitongkiad mantad Malaysia miampai do Selat Johor id utara om Kepulauan Riau Indonesia om Selat Singapura id selatan. Singapura nopo nga longkod kousinan kaapat ii ointutunan kopio om iso bandaraya global metropolitan ii kiporanan toponsol id pamadangangan om kousinan antarabangsa. Pelabuhan Singapura nopo nga iso mantad limo pelabuhan ii osibuk id pomogunan.
Singaraja (Boros Bali: ) nopo nga' iso kakadayan tuundorongon kapal rahat id koibutan Bali, Indonesia, i kifungsi sabaagi longkod pongintangan Kabupaten Buleleng. Ngaran diti nopo nga id boros Indonesia montok "Raja Singa" (mantad boros Sanskrit singha om raja). Poinladsong id boogian kotonobon Lovina om nogi longkod Watas Buleleng, i kohompit do kinoyonon soginayo 46.94 km miampai populasi 153,930 di toun 2022,i kumoduo tagayo id pulou dii.
Miinsomok miampai pitongkiadan Jalan Ahmad Yani om Jalan Diponegoro.
Singaraja nopo nga' ibu kota kolonial Belanda montok Bali om Kopulauan Sunda Kecil mantad di 1849 gisom 1960. Kakadayan diti nogi nga' longkod togori om tuundorongon montok kinorikatan do kogumuan tutumombului gisom nokoburu o kinoyonon Nuluhon Semenanjung id kabaatan. Singaraja nogi nga' longkod togori Jepun maamaso do Sangod Pogun Kumoduo diolo.
Gedong Kirtya, id kabaatan longkod kakadayan, nopo nga' iri no longkod pambasaan manuskrip lontar (teks kuno om olidang id roun palma rontal) id pomogunan - suai ko' Muzium Pustaka Lontar id Penaban, koibutan Amlapura.
Iklim
Singaraja nopo nga' kiiklim tropika savana (Aw) miampai okuri toi ko' aiso rasam mantad Mahas gisom Gumas , om asapou rasam mantad Momuhau gisom Gomot. Ngiop, Mikat om Milau nopo nga' osuhatan no o rasam.
Sinsilog (Anguilliformes) nopo nga mikawo order sada i haro anaru tinan poinsuai koinano longon toi ko' gakod. Kiharo 4 suborder, 19 famili, 110 genus om 400 spesies do sinsilog. Kinoinggumuon dau nopo nga pemangsa.
Sinsilog poingiyon dau nopo nga id suang waig, kinoinggumuon id rahat. Cuma famili Anguillidae poingiyon id koiyonon waig aanau. Piipiro sinsilog orohian minlosok id duwou rahat (gisom 4000 m kumaa famili Synaphobranchidae), om i suai aparu do kumau.
Sumusuhut nopo nga pointayad suborder om famili sinsilog tumanud ninduranan FishBase:
kaampai Dysommidae, Nettodaridae, om Simenchelyidae
Sinuratan suai
Sinuratan suai nopo nga nunu nopo iri milo do gunoon do tulun suai.
Ponong hombo kaangaman ti mangan ku tulisai dot sundait montok tulun ngawi?
Tonsoko ilo sundait om suangai do sundait.
Sipitang nopo nga watas id Boogian Pedalaman, Sabah, Malaysia. Watas Sipitang nopo nga miwolit do pogun Sarawak, om Pogun Indonesia. Sipitang nogi nga iso wawayaan di tapangkal montok popiromut ralan mooi id pogun Brunei Darulsalam om Wilayah Pisompuruan Labuan. Soginumu 24,349 tulun mogigion naaga montok toun 1991. Spitang nopo nga kakadayan di poinsomok do wolit Sabah-Sarawak. Kakadayan Sipitang kisinodu do 44 KM mantad kakadayan Beaufort om 144 KM mantad Kota Kinabalu. Kinoyonon Kotumbuluian id Sipitang nopo nga Long Pasia.
Nawayaan
Ontok toun 1884, poinsuang o Sipitang id sahau do kotoinaan Kesultanan Brunei. Ontok 5 Milau 1884, pinotunui di Sultan Brunei o Sipitang om Kuala Penyu kumaa Syarikat Kipiagam Borneo Utara (SBUB). Ontok 7 Manom 1901, pinatahak Kesultanan Brunei o Sungai Sipitang gisom Sungai Trusan kumaa SBUB. Sipitang nokosiliu do wolit montok British Borneo Utara om Kesultanan Brunei.
Noputan labus
Sisindiron nopo nga nuludanboros iy poposunud komoyon id karalano do olumis. Sisindiron nopo nga iso raapang do kabaalan do tulun. Sundung do milo mimpopori iti sisindiron, milo nogi do poroloton id lakonan, sugandoi om sinding.
Sisindiron nopo nga ralan do tulun popolombus dii suang ginawo dau.
Nosusu id Klang, Selangor ontok 12 Madas 1926, Siti Hasmah nopo nga songulun dokutul kibansa Tabai miampai pusakag Minangkabau. Nakaanu isido MBBS mantad Universiti Malaya id Singapura. Tun Dr. Siti Hasmah nopo nga iso mantad tondu Tabai koiso i nokotorimo Kursus Perubatan id Kolej Perubatan King Edward VII hilo Singapura (baino nopo nga Sikul Perubatan Yong Loo) kalapas Pisangadan Dunia II.
Ontok 1955, nakalantoi isido minangaawi ponginabasan sabaagi dokutul pongusapan mantad Fakulti Perubatan, Universiti Malaya, iontok nopo dii nga hilo id Singapura. Sumusuhut, minampayat isido perkhidmatan kesihatan kolunduan. Isido nopo nga iso mantad dokutul tongoondu koiso id Malaya ontok dii. Miniongoi isido miampai di Mahathir Mohamad ontok toun sumusuhut id wulan Magus. Tanak koiso diolo, Marina, nosusu ontok 1957.
Ontok toun 1960-an, nokotindapou isido do program pensijilan kolidasan don ginumuan id Universiti Michigan.
Siti NordianaTinorubung i Nana do MeleTOP kalapas minggu koiso konsert Gegar Vaganza musim koduo ontok 20 Gumas 2015KinosusuonSiti Nordiana binti Alias (1984-11-22) Milau 22, 1984 (umul40)Felda Sendayan, Seremban, Damung Sembilan, MalaysiaNgaransuaiNanaPondidikanSijil Pelajaran Malaysia (SPM)KalajaSusuminding, pelakon, pencipta lagu, penulis lirik, pengacara, ahli perniagaanTounmimparagat1999dinondoWorksDiskografiLaguSawo
Siti Nordiana Alias (nosusu ontok 22 Milau 1984) nopo nga songulun susuminding om mimingkono tondu Malaysia. Nosusu id Seremban, Damung Sembilan om molohing nopo disido nga peneroka FELDA, minongimpuun isido gama id suang gana muzik di 15 toun kalapas minanain kontrak rakaman miampai FMC Music id nombo minapalabus isido soginumu 5 album studio. Nointutunan kawagu ngaran disido kalapas minampayat om nakalantoi do Gegar Vaganza timpu ko-2.
Sinding-sinding nopo dau di ointutunan nga "Cinta Hanya Sandaran", "Bukan Mengungkit Tapi Membangkit", "Paling Comel", "Tak Tahan" om "Terus Mencintai".Suai ko susuminding, mimparagat nogi i Nana id gana pinsingkanaan, miampai piipiro kono soduontong ointutunan Dia Semanis Honey (2016) om Klik! Pengantin Musim Salju (2018). Isido no minonuridong om sanganu SND Soul Entertainmentsyarikat rakaman om kotoinaan artis i poimbida kumaa pelapis wagu industri kohiakan pogun, om nogi sabaagi puru tinimungan kotoinaan.
Ontok Manom 2018, minapalabus i Nana memoir dau, Life Goes On i monusui kokomoi ralan koposion dau kaampai no koposion dau sabaagi nopuadan (ibu tunggal) kumaa songulun tanak. Lohowon isido sabaagi "The Finesse Queen of Leman" do blogger kinoyonon. Nokotorimo isido mogikaakawo gaa om pencalunan id suang muzik om soduontong, miagal do Gaa' Bintang Popular Berita Harian, Gaa' Juara Lagu om Gaa' MeleTOP Era.
Dato' Sri Siti Nurhaliza Tarudin SSAP, DIMP, JSM, SAP, PMP, AAP; i nosusu ontok 11 Milatok 1979 nopo nga songulun mosisinding, miminsingkono, monuat sinding, moboros soduontong, om songulun puruan pongindopuan Malaysia. Nokotimpuun pakalajaan disido id Industri Muzik Malaysia hiza umul 16 toun, soira nakalantoi id piboi'an modsinding Bintang HMI di pinaanjul Radio Soduontong Malaysia (RTM) ontok 1 Ngiop 1995. Kalapas naawi program dii, nakaanu isido apat pangalapan kontrak rakaman mantad Syarikat Rakaman Antarabangsa tintod do naalap id Suria Record. Single kumoiso dau i kiuhu do "Jerat Percintaan" nakalantoi id Gaa' Juara Lagu Ke-11 om duo anugerah suai montok kategori Koposolimbahan Bobos Tosonong om Sinding Balada Bobos Tosonong. Album koiso disido nopo nga nakadagang soginumu 800, 000 unit mantad po di kotimpuunon kinaampayatan disido id industri muzik Malaysia gisom toun 2005 montok id pogun Malaysia no. Kobontugan disido id "PERSADA INUS" nakaanu pinopoingkawas ngaran disido id Industri Muzik Malaysia gisom nakaanu mogikaakawo pamalahawan miagal do Ratu Pop Malaysia, Diva Asia om Ratu Pop Asia mantad monokodung disido id suang om nogi labus pogun.
Solinaid do buruon disido, nakalantoi isido id mogikaakawo anugerah mantad suang om labus pogun. Isido nopo nga' rinoitan do Voice of Asia kalapas nakalantoi Grand Pix Champion ii pinaajul do Voice od Asia id Almaty, Kazakhstan ontok toun 2002. Piipiro toun mantad dii, nakalantoi nogi isido id piipiro piboian monondig Sompomogunan miagal do Gaa Amas Pertandingan Penyanyi Baru Asia id Shanghai Asia Music Festival i pinaharo id Shanghai, China ontok toun 1998. Ontok toun dii nogi, nakalantoi nogi isido id Gaa' Persembahan Vokal Terbaik Wanita om nakalantoi sabaagi pamanang kategori Top 40 Kategori Sinding International id South Pacific International Song and Singing Competition ii pinaharo id Gold Coast, Queensland, Australia.
Gisom dinondo,nakalantaoi isido lobi ko 300 anugerah om pamantangan mantad suang om labus pogun. Nokoimbulai isido sabaagi songulun mononondig om tanak ii bobos nakalantoi id nawayaan industri hiburan Malaysia. Gaa'-anugerah di naanu dau nopo nga' poinghangkum no 43 Gaa' Industri Muzik, 25 Gaa' Bintang Popular, 28 Gaa' Planet Muzik, 20 Gaa' Juara Lagu, 4 Gaa' MTV Asia, 3 Gaa' Muzik Dunia, 2 Gaa' Musik Indonesia, 2 Gaa' Muzik Singapura om mongingit 2 rekod id suang Malaysia Book of Records. Solinaid kinaampayan disido id industri muzik Malaysia, nakapamarakam om minonondig isido do sinding mantad mogikaakawo boros miagal do boros Malayu, Inggiris, Indonesia, Jawa, Mandarin, Hindi, Arab om Jepun.
Kitataba'an 16 album studio], 2 album duet, 8 album konsert, 11 album kompilasi om 250 sinding miampai single, totus album di pinadagang nopo nga' oruhai no korikot 5 juta unit. Isido nopo nga' songulun artis di bobos kingaran id Kepulauan Tabai, Nusantara om Asia Kabaatan Kosilahon soira nakalantoi soginumu in-10 mogisusuhut anugerah montok kategori Artis Serantau Paling Popular gisom nakaala do artis suai mantad Malaysia, Indonesia om Singapura id Gaa' Planet Muzik ii nokotimpuun ontok toun 2001 gisom 2011. Dinondo nopo, isido nopo nga' poinsanarai sabaagi artis bobos kingaran, bobos togumu nakalantoi anugerah om mono'odo single. Isido nopo nga' songulun no artis mantad Malaysia ii bobos alaku o album. Ontok toun 2000, kapadagangan album disido manahak 10 piatus montok jumlah padagangan album id Malaysia. Gisom dinondo, isido nopo nga' nakapadagang lobi 4.9 riong do album.
Ontok toun 1998, kalapas 2 toun nokosuang isido id industri muzik Malaysia, nopili isido mantad piipiro artis Malaysia montok poposolimbou kopokitanan ontok kopokitanan ponompon Sukan Komanwel 1998 id toguang di Ratu Elizabeth II om konsort disido ii Putera Philip, Duke Edinburgh om puru delegasi om pagawai mantad 70 pogun ii poinsuang do pogun-pogun Komanwel. Ontok toun 2005, isido nopo nga' nokosiliu artis kumoiso mantad Asia Kabaatan Kosilahon om kotolu mantad Asia montok papaharo konsert solo id Royal ALbert Hall, London om tinanud do tinimunga Orkestra Simfoni London. Isido nogi nga' poinsanarai id kinoyonon koduo sabaagi Asia's Best Musical Artiste oleh MTV Asia om Biggest Asian Artiste oleh Channel V id toun di miagal. Ontok toun 2008, isido nopo nga' roitan sabaagi Asia Idol mantad Asia News Network (ANN). Isido nogi nga' nakaanu pomoroitan Asia Music Legend mantad Top 10 of Asia ontok di toun 2014. 10 toun pogulu dii (ontok di 2004), minanahak o Golden Melody Awards pomoroitan kumaa disido sabaagi Mononondig Numbu 1 Asia. Kinalantayon disido id rantau Asia minoboyo disido monorimo pomoroitan Suara Asia om Celine Dion Asia mantad do mononokodung om tangaabaal tuunion mantad suang om labus pogun.
Au nogi olihuan soira isido nopo nga' poinsanarai sabaagi songulun Muslim i kirahung kopio id pomogunan maya do Longkod Ponginabasan Strategi Silam Domboyoon (royal) montok toun 2016, 2017, 2018, 2019, 2020, 2021, 2022. Sabaagi puru papadagang, isido nopo nga' haro aset-aset padagagan om poinghangkum no Siti Nurhaliza Production (media massa), SimplySiti (kosmetik), Creacion (fesyen), Beausiti (minuman kesihatan) om Afiya (tudung).
Pananda' rontob montok kakadayan Kuala Lipis hinonggo soboogian timpu tangaanak di Siti nopo nga hiti.
Siti nopo nga' nosusu antakan tadau Tadtaru, 11 Milatok 1979 (12 Safar 1399 Hijrah) id Berek Pulis Kampung Awah, Temerloh, Pahang sabaagi tanak kaapat mantad turu mogiompinai. Isido nopo nga tanak di Tarudin Ismail (19422009), songulun pagawai pulis kipangkat Koperal om Siti Salmah Bachik (nosusu di 1948), songulun suri rumah om papadagang. Isido nopo nga mantad paganakan di orohian do muzik, hinonggo tompinai nopo disido nga i Saiful Bahri, Siti Norsaida om Siti Nursairah i kumalaja nogi sabaagi susuminding, Saiful Suhairil (minidu pogun), Saifullizan, Mohd Hafiz om Mohd Ali. Taki disido, Bachik Abdul nopo nga' songulun pamain biola ii kingaran, om tama disido nopo nga' songulun susuminding irama etnik ii otutunan. Stit nopo nga' susuminding di apangkal id tinimungan 'Family Group' i pinoimpohon do taman disido, Abdul Rahim Bachik. Pinsan disido, Rafidah Ibrahim nopo nga' aktif id gana tuunion om minsingkono.
Ontok di tokoro po, isido nopo nga' ponghompit id mogikaakawo ababayan sikul om kokurikulum, poinsuang no sipoot om pidato. Isido nakaanu ponudukan impohon id Sikul Tabika Perkep, Balai Polis Kampung Awah, Temerloh. Mantad hilo, isido nopo nga' tumimpuun no popokito toila'an id suminding maamaso kiumul onom toun soira pinoposolimbou sinding koubasanan "Sirih Pinang" id ababayan koompokon toun sikul. Nakaanu isido do ponudukan potilombus id Sikul Tosiriba Kabansaan Clifford, potilombus sinumikul taang takawas id Sikul Takawas Kabansaan Clifford Kuala Lipis, Pahang.
Ginumayo id suang paganakan di koubasan no, id umul 9 toun, isido nopo nga' tumungag ontok bobog 4 kosuabon montok monguhup tama disido momonsoi om popojual mogikaakawo kui winonsoi sondii id kinoyonon kosombolan disido, hinonggo isido nopo ti nga' mogowit lumintuhun do tolu tukad, mija daamot kumaa id ralan montok mongukab iso pataranan tokoro. Ka disido, toinsanan koinggoritan di okon no ko' monguhup disido sumiliu lobi okikip nga' sumiliu lobi kikotumbayaan soira mibooboros miampai tongoulun. Ka nogi disido, toinsanan koinganan dii nakaanu monguhup pinopoingkawas kabaalan vokal disido soira momogiak montok mamagayat do momoomoli. Suai ko mampayat id mogikaakawo piboian monondig tampatan, Siti nogi nga' koumbal tumanud do manangaman disido, Abdul Rahim Bachik montok koposolimbahan mangalap miagal do majlis pisasawaan om majlis moginakan totuong ii kaanu monguhup disido manahak popointalang koposolimbahan miampai pointilombus.
Ontok di umul 13 toun, tinumanud i Siti di manangaman disido id koposolimbahan naalap miagal do majlis pisasawaan om pangalapan rumaamai montok pinopointalang disido sabaagi monondig miampai pointilombus, gisom nakaanu kopomoromitan tosonond mantad tongoulun. Siti nogi nga' koumbal do nakalantoi id piboian monondig do kumoiso ontok kiumul 12 toun, soira minonondig sinding patriotik Bahtera Merdeka id iso Karnival Kuala Lipis anatakan "Nyanyian Bulan Kemerdekaan". Siti nogi nga' oporogot id sipoot, lobi-lobi no buul siud maamaso id sikul; iti nopo nga' atalang id Fiesta Media idola 2006 id Kuantan, hinonggo isido noppo nga' mongingit do obor miampai mimingkono, Fasha Sandha. Ontok 1994, maamaso kiumul 15 toun, isido nopo nga' nokoimbulai id Minda Pelajar, sisipan ponudukan akhbar Berita Harian kalapas koposolimbahan tinimungan disido id sikul noilaan di Tamrin Anuar, wartawan Berita Harian antakan dii. Ontok toun 2014, isido nokosorou kawagu wawancara diti sabaagi iso kopoilaan kumoiso disido id gana hiburan. Boros di Siti: "Abal id suang Minda Pelajar dii nopo nga miagal do ponuduk doho sumuang id gana inus hali pia haro agab ku sumiliu do songulun pulis". Isido nogi nga' koumbal mogoit tonggungan tokoro id iso drama TV miampa di Zizie Ezette maamaso disido id Pangaan 4. 
Koinsanai paganakan Siti Nurhaliza nopo nga' poinsuang no id gana tuunion, insaru poposolimbou id mogikaakawo karamayan id kinoyonon diolo miagal do karamayan pisasawaaan. Id umul 12 toun, tumimpuun no minsingilo i Siti monondig sinding koubasanan maya tina dau om mogoit genre tuunion di id acara om karamayan. Pogulu po do tiniis montok Bintang HMI, koumbal i Siti do tumanud piboian Asia Bagus ontok di toun 1993, maamaso kiumul 14 toun nga' au nokoongoi id taang potilombus.
Duo toun kalapas dii, ontok toun 1995, sawo tabang dau, Rozi Abdul Razak minonginsasamod tabang di Siti, i Ayie, montok mogoit di Siti i antakan dii nopo nga' kiumul 16 toun moi id Kuala Lumpur om rumikot id ujibakat Bintang HMI pinaajul do RTM id Auditorium P. Ramlee, Angkasapuri, hinonggo tinondig disido sinding "Kaulah Segalanya" mantad di Ruth Sahanaya, hali pia nokorikot id timpu kotohuri no. Maamaso pintanga kotohuri Bintang HMI, tinondig di Siti sinding "Kemelut di Muara Kasih" mantad di Ziana Zain. Maamaso pialaan, nokoruba isido di Adnan Abu Hassan, songulun monunupu sinding di otutunan id Malaysia. Tinapanai om nuhupan di Adnan i Siti montok monginsonong koposolimbahan vokal, gisom do nakalantoi i Siti id piboian dii miampai sinding "Camar Yang Pulang" mantad di Aishah. Maamaso id toun-toun osopung disido sabaagi songulun artis rakaman, koumbal isido monoroinsan mion id walai di Adnan om sumakai yolo motorsikal mooi do kaatod isido id kinoyonon do poposolimbou. Kalapas nonuan do pilian mantad apat syarikat sompogunan, minomili isido do monorimo kontrak rakaman mantad Suria Records, om minangada tawaran mantad Sony Music, BMG Music om Warner Music. Antakan 1 Ngiop 1996, Suria Records pinoposoliwan album kumoiso disido ii minomoguno ngaran disido sabaagi uhu album. Goos rakaman album kumoiso nopo diti nga' mogumbal kopio tu' isido nopo nga' minog popisulimbanng do ababayan mempromosi album om kotoundaan monoguang SPM. Hali pia miagah dii, album kumoiso dau nopo nga nakalantaooi kopio, om minongukab ralan montok album-album ii nakalantoi id pasaran. Single kumoiso album dii, "Jerat Percintaan" nakalantoi do Gaa' Juara Lagu ke-11 om duo anugerah montok Koposolimbahan Bobos Tosonong om Baada Bobos Tosonong, om kinalantaion ganda apat id Gaa' Bntang Popular Berita Harian montok kategori Penghibur Soduontong Paling Popular, Mononondig Tondu Popular, Artis Remaja Popular om kinalantayon poimponu, Bintang Paling Popular. Kinalantayon nopo diti nga' monigowo tu' isido nopo nga' mogiala miampai ogumu artis senior i kiharo lobi ogumu nawayaan id suang industri muzik.
Siti Nurhaliza kalapas nakalantoi do Gaa' Juara Lagu ke-11."
Suai ko gama solo, pinoposogu nogi i Adnan kumaa di Siti montok monondig miampai tambalut selabel, 2 by 2, ii nakalantoi id pialaan monondig onjulan Suria Records. Montok monguhup monginsonong gama tinimungan iti ontok di toun 1996, pinoposogu i Adnan kumaa di Siti om 2 by 2 monondid iso sinding Malayu klasik ii kiuhu do "Mawarku", tonding mantad di tiagak Aziz Jaafar om tinimungan Pancasitara. Piuhupan Siti om 2 By 2 maya sinding "Mawarku" nopo nga' iso kinalantayon tagayo. Album kumoiso 2 By 2, Rindu nkojual soginumu 100 000 unit. Kinalantaion "Mawarku" nogi nga' noiktiraf id Singapura. Sinding diti nakaanu anugerah sabaagi Sinding Bobos Otutunan 1996 om Siti nakaanu anugerah Artis Wagu Bobos Otutunan id Gaa' Muzik Bobos Otutunan.
19971998: Album kumoduo om kotimpuunon pakalajaan id di Indonesia
Antakan di 27 Milatok 1997, album kumoduo di Siti, i minomoguno nogi ngaran disido sabaagi uhu numaan posoliwano miampai sinding "Aku Cinta Padamu" sabaagi single kumoiso om iti nakaanu pinopoingkawas kointutunan disido id Indonesia. Berduet kawagu i Siti miampai do 2 by 2 montok duo po kaagu sinding Tabai Klasik i kiuhu do "Gubahanku" om "Tiga Malam" montok album koduo 2 By 2, Pak Pung Pak Mustafe. Album diti nogi nga nakalantoi soira nokojual soginumu 100,00 unit. Tumimpuun no i Siti do popoinlaab gama disido id Indonesia soira nokosiliu isido sabaagi songulun lundu di otutunan kopio id suang do industri muzik republik, soira kisah disido nokoimbulai id iso majalah di otutunan kopio id Indonesia, POS Kota, id suang do edisi Ngiop 1997. Naanu i Siti sabaagi lundu di pantangon kopio tu' apagon o songulun artis labus montok sumuang id industri muzik Indonesia.
Montok mompromosi album kumoduo disido id Indonesia, pinosoliwan kawagu do Suria Records o "Aku Cinta Padamu", single kumoiso montok album kumoduo id suang do boros Indonesia. Noonuan do uhu "Betapa Kucinta Padamu", pinosoliwanan kawagu do sinding diti nakapanahak do bukti maya do nokosiliu sabaagi hits utama disido miampai mononokodung disido id pogun diti. Nakadagang o album diti soginumu 500,000 unit id Indonesia no. Nokosiliu nogi i Siti sabaagi mononondig mantad Malaysia di kumoiso pinapaharo konsert id rancangan Tv konsert id doyod soduontong Indonesia, Indosiar, Satu Jam Bersama Siti Nurhaliza om pinokito iti id poinggonop pogun. Nosiliu i Siti sabaagi songulun artis di kirahung kopio id Indonesia om pinapaharo isido do konsert tagayo id Jakarta, Bandung, Yogyakarta om ogumu po kinoyonon id piipiro timpu dumontol. Id toun diti nogi, nakalantoi isido do Artis Wagu Bobos Osonong miampai minangala di Nadia, Krisya, Abot om Rozita Izlyn, om nogi nakalantoi do Sinding Bobos Tosonong (Jerat Percintaan) id Gaa' Industri Muzik ke-4. Nosiliu i Siti sabaagi songulun di otutunan kopio id koubasanan pop Tabai, om ogumu sinding hit di pinosoliwan disido mantad mogikaakawo genre miagal do pop, R&B, om tradisional. Rolou om lirik nopo nga korohian kopio do tulun id Malaysia, Singapura, Brunei om Indonesia.
"Cindai nopo nga kain di ogingo om kifungsi sabaagi sanjata di kiguno kopio, soira umangan o soosongulun momoguno do dangol, ogoris kopio o kain diti sabaagi kolid id timpu di alaid. Iti nopo nga metafora montok songulun tondu di ogingo om olumis, nga ogoris om kikuasa id timpu dii nogi. "
 Pak Ngah, menjelaskan maksud lagu "Cindai"."
Soira nokoguli id Malaysia, koposoliwanan album kumoduo nopo diti nga kalantayon komerseial, i nakadagang soginumu 350,000 unit. Tinumanud isido do piboian Gaa' Juara Lagu ke-11 om nakalantoi do kategori Koposolimbahan Bobos Tosonong om Sinding Balada Bobos Tosonong montok kumoinduo. Nakalantoi nogi isido id suang do Gaa' Bintang Popular Berita Harian 1997 montok Artis Tondu Bobos Otutunan om Artis Bobos Otutunan miampai poinggonop montok toun kumoduo. Album kotolu di Siti, Cindai, album tradisional kumoiso disido, pinosoliwan di 17 Milau 1997, miampai sinding miagal di pinosoliwan sabaagi singel disido. Ponorimoon do album diti di kotimpuunon nopo nga mirolot. Mananahak komi nopo nga minamarait do album diti sabaagi "album sandad berorientaskan pensintesis". Notorimo o album diti do mononokodung disido om poingiliu id carta bobos asawat id album tempatan Persatuan Industri Rakaman Malaysia om nakadagang soginumu 400,000 salinan id Malaysia om 100,000 salinan id Indonesia. Cindai nogi nga nokosuang id katayadan album Malaysia bobos kirahung di toun 1998 mantad do New Straits Times.
Antakan di 12 Milatok 1998 (sangadau kalapas do tadau kinouliton kinosusuon disido di kumo-19), pinopohimagon i Siti do syarikat disido sondii, Siti Nurhaliza Productions (M) Sdn. Bhd. sabaagi tinimungan mongungulud rasmi i mongulud do toinsanan ababayan inus disido miampai lobi oulud. Antakan di 29 Mahas, album kaapat disido, Adiwarna, pinosoliwan. Nanu mantad boros Tabai klasik "osonong kopio toi ko' ogingo kopio", album diti nopo nga iso kalantayon komersial. Nakadagang soginumu 200 000 unit, Adiwarna nogi nga nakaanu kinoyonon kumoiso id Carta Album RIM. Montok versi Indonesia, iso sinding mantad single id suang do Adiwarna, "Sendiri" narakam id suang do Boros Indonesiao om noonuan do uhu "Menyintaimu Selamanya". Nakadagang o album diti soginumu 300,000 unit id pasaran pogun dii. Minomonsoi isido do nawayaan maamaso Gaa' Juara Lagu ke-13 antakan do nokosiliu artis kumoiso di minogiala-ala id suang kotolu-tolu kategori sinding tapangkal. Minonondig isido do sinding "Bisikan Asmara" om "Wajah Kekasih", duo sinding mantad album koduo disido montok kategori Sinding Pop Rock Terbaik om sinding Balada Terbaik, dan "Cindai" montok kategori Sinding Irama Malaysia Terbaik. Nakalantoi isido do kategori Sinding Irama Malaysia terbaik om pinoumum sabaagi nakalantoi poinggonop montok Gaa' Juara Lagu 1998. Id toun dii nogi, nokoimbulai i Siti montok kumoinsan id pantas sompomogunan id ababayan panampanan Sipoot Komanwel ke-16 id Kuala Lumpur di 21 Manom, hinonggo pinoposolimbou isido id dumbangan do Ratu Elizabeth II om konsort disido Putera Phillip, om pegawai mantad 70 pogun-pogun Komanwel. Miniilang nogi isido do pentas miampai di Celine Dion om Rod Stewart montok momohiok do tutumombului. Ababayan diti nopo nga pinointong id 70 pogun, om iti no ababayan kumoinsan di notutunan i Siti Nurhaliza kumaa tulun pointongkop pomogunan. Antakan di Milau toun di miagal, naalap isido do manahak koposolimbahan id Jepun solinaid limo tadau id Festival Pop Queen, otutunan nogi sabaagi Saga Fiesta 98.
19992001: Konsert solo kumoiso om kinopointutunan kumoinsan sompomogunan
Stadium Putra (baino Arena Axiata), kinoyonon do konsert solo kumoiso di Siti maamaso kiumul 20 toun.
Rinakam id koompokon do 1998, Seri Balas nopo nga album duet Siti di kumoiso miampai do Suria Records, i pinosoliwan di 11 Milatok 1999. Minomili isido di Noraniza Idris sabaagi tambalut duet montok kogumuan sinding id suang do album dii, kohompit no single utama album diti, "Hati Kama". Potilombus nopo ngasinuhut do solo kumolimo disido, Pancawarna i pinosoliwan di 7 Mikat, om tolu sinding pinosoliwan sabaagi single - "Kau Kekasihku", "Nian di Hati", "Engkau Bagaikan Permata" om "Seribu Kemanisan". Notorimo kopio o Pancawarna om nakadagang soginumu 100,000 unit om nakaanu kinoyonon kumoiso id carta album RIM. Album kumaapat di Siti, Adiwarna nokotilombus do nakalantoi id Gaa' Industri Muzik ke-6. Nakalantoi isido do kategori Koposolimbahan Vokal Terbaik (Tondu), om nakalantoi o album dii id do Album Pop Terbaik om nokoumum sabaagi do Album Terbaik. Id Gaa' Bintang Popular Berita Harian 1998/99, nokopomonsoi isido do rekod sabaagi songulun no artis di nakalantoi do Artis Wanita Paling Popular om Artis Paling Popular montok tolu toun mogisusuhut. Maamaso Gaa' Juara Lagu ke-14, minomoguli kawagu isido do kalantayon sumiliu sabaagi iso no artis di nokosuang id tolu genre sinding di piniala. "Purnama Merindu" om "Satu Cinta Dua Jiwa" mantad Adiwarna nogi nga pinosolimbou montok kategori Sinding Pop om Balada Terbaik, om "Hati Kama", duet miampai di Noraniza montok kategori Irama Malaysia Terbaik Koduo-duo diolo nakalantoi do kategori miniikid. Antakan di 30 Gumas, pinapaharo i Siti do konsert solo kumoiso id Stadium Putra, Konsert Live Siti Nurhaliza miampai soginumu 10,000 tulun nokorikot.
Antakan di Milau 1999, nakaanu i Siti do gaa labus pogun di kumoiso maamaso miala id Festival Muzik Asia Shanghai 1999 id China, hinonggo nakaanu isido do gaa bobos takawas, Gaa Amas montok Pialaan Mononondig Wagu Asia (Asia New Singer Competition). Naalap nogi isido di toun 2000 om 2002 id pialaan di miagal sabaagi artis naalap. Di toun di miagal, minampayat nogi isido do South Pacific International Song and Singing Competition 1999 id Gold Coast, Queensland, Australia gisom nakaanu kopomoroitan 'Pop Winner' miampai minangala do ogumu mampayat suai mantad Pasifik Kabataan, om nakalantoi id kategori 'Top 40 for International Song' miampai single "We'll Be As One". Minamagayat do rahi momilantoi nogi i Siti miampai kolumison vokal disido gisom nakaanu gaa 'Best Female Vocal Performance' miampai lagu dii hali pia nintangan maya pita kaset/cakera padat i pinaatod kumaa syarikat rakaman disido kumaa pihak pinapaanjul om okon ko' koposolimbahan miampai pointoguang. Antakan di 1 Milatok 2000, pinoposoliwan i Siti do album koonom disido, Sahmura id taman Suria KLCC miampai 100,000 tulun nokorikot maamaso kapanaandakan Toun Wagu. Sahmura i kirati do "watu permata i olumis" nopo nga album Malaysia kumoiso i pinosoliwan di toun 2000. Au miagal do album tradisional disido di nokopogulu hinonggo ogumu sinding dinoropi kawagu kohompit no sinding tradisional klasik, Sahmura nopo nga popokito 10 sinding tradisional sandad. Nakaanu pibarasan o Sahmura mantad pongkritik muzik om nogi album di Siti i nakalantoi miampai komersial. Nokotimpak id sawat do carta album songkinoyonon RIM o lobi 100,000 unit nakadagang. Antakan toun dii nogi, album miampai potilombus disido di kumoiso, Konsert 'Live' Siti Nurhaliza naanu mantad konsert disido miampai ngaran di miagal nopo nga pinosoliwan. Hali pia narayou di Zainal om Saniboey o vokal di Siti , album di nakaanu ulasan di mogiroorolot mantad diolo tu suntingan di au olumis no.
Antakan di 11 Milatok 2001, pinosoliwan di Siti o album koturu disido, Safa. Safa nopo nga mogoit rati do opurak, osundu nopo nga id numbul kumoduo id carta album RIM. Iti nopo nga album songkinoyonon di alaku kopio id Malaysia antakan do toun diti soira nakadagang lobi 80,000 unit di toun 2001 no. Miampai kos lobi kuang RM 1 riong, di 30 Mahas, pinapaharo i Siti do konsert solo kotolu disido, Konsert Mega Siti Nurhaliza id Stadium Putra, Nuluhon Jalil. Lobi ko' 10,000 tulun nokorikot om minonondig isido do sinding mantad 30 sinding solinaid somok do tolu bobog. Konsert mega diti notorimo do pongkritik konsert. Zubir Mohd Yunus mantad Berita Harian minamarayou do sistom muzik om vokal disido nopo nga miagal do rakaman CD o karangahan. Songulun pongulas mantad Utusan Malaysia minamarayou do stamina di Siti tu' kaanu poposolimbou 30 sinding maamaso popowonsoi do ogumu aksi. Abie Abdullah mantad Harian Metro minooboros, "Totuong dii, pinopokito i Siti do kakal agaras isido id suang do industri muzik pogun diti. Okon ko' gura tinan no i tolumis, nga sabaagi songulu momohiok di korohian kopio." Kalapas limo no toun id suang do pakalajaan muzik profesional, rekod pamadagangan di Siti id Malaysia nopo nga nokorikot do sonriong unit. Nokotorimo isido do pongiktirafan mantad The Malaysia Book of Records sabaagi Artis Bobos Togumu Nakaanu Gaa miampai 53 gaa id timpu pongiktirafan.
Maamaso Gaa' Juara Lagu 2001, isido nopo nga songulun no artis di miniala om nokosuang id turugan kolimpupuson montok koinsanai tolu genre di piniala. Id turugan kotohuri, minonondig i Siti do sinding "Percayalah" mantad album Safa montok Sinding Balada Bobos Tosonong, "Engkau Bagaikan Permata" mantad Pancawarna montok Sinding Pop Rock Bobos Tosonong, om "Ya Maulai" mantad Sahmura montok Sinding Irama Malaysia Bobos Tosonong. Koduo-duo sinding dii nopo nga nakalantoi id kategori Sinding Pop Rock Bobos Tosonong om Koposolimbahan Bobos Tosonong. Notilombusan isido do nointutunan sabaagi selebriti Malaysia bobos otutunan kopio. Montok koinlimo mogisusushut om miampai lobi 100,000 undi, nopili isido sabaagi Artis Tondu Bobos Otutunan id Gaa' Bintang Popular Berita Harian 2001. Populariti disido id pogun-pogun sombol nopo nga nointutunan kopio maamaso kopoonjulan kumoiso do Gaa' Planet Muzik. Maamaso edisi kumoiso, noiktiraf i Siti sabaagi Artis Tondu Bobos Otutunan om Artis Tondu Bobos Tosonong id Malaysia, Indonesia, om Singapura. "Balqis" mantad album Sahmura nogi nga noundi sabaagi Sinding Bobos Otutunan Kopio. Nakaanu o Sahmura pongiktirafan id Gaa' Industri Muzik 2001. Nakaanu isido do gaa Koposolimbahan Vokal Tondu Bobos Tosonong om nopili o Sahmura sabaagi Album Pop Etnik Bobos Tosonong.
Nokotindapou i Siti Nurhaliza do majlis permaidani merah MTV Asia Aid 2005 id Bangkok di 3 Mansak 2005.
Di 10 Gomot 2002, pinosoliwan di Siti album kumawalu om album tradisional kotolu disido, Sanggar Mustika. Kiwaa Sanggar Mustika 10 sinding kohompit no duo sinding saduran klasik  "Bisikan Hati" om "Bunga Melor". Album diti nopo nga notorimo do mononokodung disido om nokoponuat do numbul kumoiso id carta album RIM. Montok pamadagangan id Indonesia, Sanggar Mustika pinosoliwan di 4 Ngiop 2002. Album diti nokotorimo do ponsijilam AMas kalapas lobi ko' 75,000 unit nakadagang id Indonesia no. Di toun dii nogi, nopili isido do Tioyon (palace) Budaya montok momuruan konsert kapantangan poimbida montok di Sudirman. Miampai kos lobi kuang RM 200,000 gisom RM 300,000, pinaharo o Konsert Salam Terakhir Siti Nurhaliza Untukmu Sudir mantad di 30 Mikat gisom 2 Mahas 2002.
Di toun dii nogi, minampayat i Siti do piboian Voice of Asia i pinaharo id Kazakhstan, hinonggo minonondig isido do iso sinding mantad album kotolu disido, Purnama Merindu om nakaanu pomoroitan bobos takawas 'Grand Prix Champion'. Kalapas nakaanu ogumu gaa, nokoingkawas o ngaran di Siti id benua Asia. ANtakan di toun 2003, kinumaa i Siti hilo id Jepun montok papaharo konsert disido id 2003 Japan and ASEAN Pop Stars Dream Concert (J-ASEAN Pops 2003) id Yokohama kalapas nokoilo solo disido, "Percayalah" om sinding-sinding suai nopo nga korohian do hilo. Id konsert diti, miniilang isido do pentas miampai mononondig bobos otutunan id Jepun om ASEAN. kohompit no The BOOM, You Hitoto, INSPi, Leonard Ito, Yuri Chika, Hiroshi Takano om Hideaki Kurosawa mantad Jepun, om artis ASEAN miagal do i Hans Anwar om LoRyder (Brunei), Preap Sowat (Kemboja), AB Three (Indonesia), Alexandra (Laos), Lay Phyu om Iron Cross (Myanmar), Jolina Magdangal (Filipina), Tanya Chua (Singapura), Briohny (Thailand) om Lam Truong (Vietnam). Montok konsert, iso sinding poimbida winonsoi do komposer Jepun, i Kazufumi Miyazawa miampai lirik i sinuat do monunuat mantad, Dick Lee i kiuhu do Treasure the World (Hargailah Dunia). Sinding di miagal nogi nga tinondig do mononondig mantad monikid pogun i minaganu boogian id suang do boros sandad diolo, hinonggo versi di Siti id suang do boros Tabai, kiuhu do Dunia Milik Kita nogi nga pinosolimbou montok koinsan nogi id konsert diti.
Siti nopo nga artis okon ko' Cina kumoiso i naalap montok manahak koposolimbahan id majlis Golden Melody Awards ko-15, Taiwan di toun 2004. Suai ko' monondig solo miampai sinding saduran Na Ying  (Takluk), berduet nogi isido miampai di Leehom Wang miampai sinding klasik "Yue liang dai biao wo de xin"  ("Bulan Mewakili Hatiku", tinondig mantad di Teresa Teng) om sabaagi papatahak gaa miampai do poposolimbou abal Taiwan, Patty Hou. Nakaampayat nogi isido id ababayan poimbida satanga bobog id Azio TV maamaso tombului disido solinaid apat tadau id Taipei, Taiwan. Nokorikot nogi isido montok kointolu id Gaa' MTV Asia di toun 2004 i pinaharo id Singapura, hinonggo pinoposolimbou isido montok koinduo misusuhut montok majlis dii miampai di Gareth Gates, naib juara mantad siri kumoiso versi England Idol, Pop Idol, id suang do iso sinding di Gareth sondii, "Say Isnt So".
Di toun 2004 nogi, pinoposoliwan i Siti do album solo kohopod disido, Prasasti Seni. Prasasti, iso boros noolos boros Tabai mantad boros Sanskrit i mogoit do rati "inskripsi watu" toi ko' "pananda' i panakatanda' do kohoroon". Pinotolinahas disido o rasional montok pomilian do uhu album diti, ''Sinding-sinding di sininding di Siti nopo nga iso panakatanda' do kohoroon di Siti id arena inus do pogun diti. Uhu album diti nopo nga signifikan montok di Siti do poposoliwan nunu i poinsuat ud ginawo di Siti montok mononokodung di kolisihan disido." Prasasti Seni nopo nga notorimo do mononokodung disido tu' lobi ko' 100,000 unit om 700,000 unit nakadagang id Malaysia om Indonesia. Montok mompromosi do album diti, pinapaharo i Siti do konsert tumombului id pointongkop pogun, Siti Nurhaliza Fantasia Tour. Miampai pisokodungan do Maxis om Astro, kos konsert dii nopo nga noroitan oruhai no korikot do RM5 riong. Nokotombului id 14 kakadayan tapangkal id Malaysia pogulu nolimpupusan id Stadium Nasional Nuluhon Jalil, sinokodung isido do mogikaakawo artis Malaysia, kohompit no mampayat musim koiso om koduo do Akademi Fantasia. Hali pia au nokodimpot do ontokon tombului di rumikot, Siti Nurhaliza Fantasia Tour nopo nga iso kalantayon komersial kalapas nokodimpot do somok 1 riong mononokodung i nokorikot do tombului miampai pointongkop. Id toun dii nogi, syarikatnya Siti Nurhaliza Productions nokotimpuun do popotorbit palan soduontong maya ababayan muzik di kumoiso Muzikal Aidiladha montok Tadau Raya Aidiladha. Kalapas dii, nokoimbulai o SNP miampai Siti Nurhaliza 3D (Siti Nurhaliza Dari Dalam Diri), siri soduontong realiti miampai eksklusif i popoiolo do koposion di Siti, soginumu 13 episod om pinokito id Radio Soduontong Malaysia (RTM). Id toun dii nogi, pinopotorbit o SNP do ababayan Sukan dan Selebriti i pinopohompit do artis-artis popular om personaliti sipoot id mogikaakawo gana miampai 26 episod.
Nakalantoi no i Siti id konsert solo disido i pinaharo id Royal Albert Hall, London di Ngiop 2005, hali pia kogumuan do tulun di nokorikot nga tulun Malaysia i poingion id United Kingdom toi ko' rinumikot mantad sodu montok mintong do konsert disido. Suat abal British minamarait disido sabaagi "Asia's Celine Dion" (Celine Dion Asia) gama do kagarasan vokal om koposolimbahan di abantug kopio, lobi- lobi do ogumu o solo numbul koiso id Malaysia maamaso di. Maamaso konsert, sinokodung nogi isido do London Symphony Orchestra om pinoindalan di maestro muzik Indonesia, Erwin Gutawa i naampayat do Sultan om Sultanah mantad Pahang om paganakan domboyoon (royal) mantad Brunei. Di toun dii nogi, nakatayad do Channel V isido sabaagi Artis Asia Koduo Bobos Tagayo gama do kinodimpoton disido id dolikud do mononondig Taiwan, Jay Chou i pointayad id katayadan bobos takawas. Id timpu dii nogi, MTV Asia nga pinapatayad disido sabaagi Artis Muzikal Asia Koduo Bobos Tosonong, nogi id dolikud di Jay Chou.
Montok timpu diti, au minangada i Siti Nurhaliza montok momonsoi koposolimbahan id Gaa' MTV Asia mantad do panahakan gaa dii pinointutun di toun 2002. Antakan di edisi 2005 id Bangkok, pinagagang i Siti do kopomoroitan "The Voice of Asia" i tinahak di Alicia Keys maamaso MTV Asia Aid 2005 sabaagi pongiktirafan kumaa kagarasan vokal om kinodimpoton disido id taang songkinoyonon om sompomogunan. Songulun monunuduk vokal mantad Indonesia nogi nga nakarait do i Siti Nurhaliza nopo nga haro 4 julat oktaf vokal.
20062007: Transkripsi om pomoroitan Datuk
Siti Nurhaliza (opurak) miampai piipiro mononondig Malaysia maamaso Konsert Suara Hati Sudirman Arshad di 2007.
Album studio ko-11 Siti, Transkripsi, nopo nga album kumoiso torbitan do SNP i pinotorbit di 23 Ngiop 2006 om popokito do komposer mantad Indonesia miagal do i Melly Goeslaw, Glenn Fredly om Erwin Gutawa om nogi komposer Malaysia miagal do i Aubrey Suwito, Cat Farish, Jenny Chin, Firdaus Mahmud om Damian VE. Album Transkripsi nopo nga nakalantoi do sijil intolu platinum tu' pamadagangan nokolobi do 80,000 unit, nakalantoi do gaa Album Terbaik om Album Pop Terbaik id Gaa' Industri Muzik ke-14, om nogi minonguhup di Siti do maganu tolu gaa (Sinding Bobos Tosonong montok "Biarlah Rahsia", Artis Tondu Bobos Tosonong, Artis Tondu Bobos Otutunan) Gaa' Planet Muzik id toun di miagal. Nokotorimo isido do pujian kritis mantad pongulas buuk om manahak komi sabaagi do iso album bobos nakalantoi di koumbal pinaasil di Siti om ponorbitan do album diti nopo nga pogumbalan koiso di Siti montok popotorbit do album id siriba syarikat disido sondii. Di 24 Gumas 2006, duo tulan kalapas nakaanu pomoroitan do Datin, totus do pisasawaan disido, nakaanu i Siti do pangkat 'Darjah Indera Mahkota Pahang' mantad di Sultan Haji Ahmad Shah mantad Pahang i mogoit do pomoroitan Dato' id toguang do ngaran di monorimo, maamaso tadau kinouliton kinosusuon ko-76 koputeraan Baginda, miampaido duo porika fesyen di otutunan kopio, i Bernard Chandran om Tom Abang Saufi.
Di 2007, pinapaharo i Siti do kohinoon kumoiso disido id ababayan galam taragang Gaa Grammy id Staples Center, Los Angeles di 11 Madas 2007 hinonggo kinohompiton disido nopo nga pinoposiliu disido sabaagi tulun Malaysia kumoiso i nakaanu kapamantangan montok mamanau id galam taragang maamaso do ababayan Grammy i kiprestij diti. Di 2021 Ngiop 2007, minaganu i Siti do boogian id suang do Konsert Tioyon (palace) Cinta Nostalgia, iso ababayan pamantangan kumaa Tiagak Tan Sri P. Ramlee om Zandi Sri Saloma id Tioyon (palace) Budaya, Kuala Lumpur i pinoposolimbou do mogikaakawo sinding winonsoi di Tan Sri P. Ramlee sondii, i tinondig di Siti om artis naalap di suai. Pogulu dii, naalap nogi i Siti montok papaharo koposolimbahan id konsert tribute montok Tiagak Sudirman Haji Arshad, Konsert Salam Terakhir Siti Nurhaliza Untukmu Sudir, om nogi pinaharo id Tioyon (palace) Budaya di toun 2002. Antakan di 30 Ngiop 2007, nakaanu isido do 4 pponcalunan id Gaa' Industri Muzik kohompit no Album Pop Terbaik (Transkripsi), Koposolimbahan Vokal Terbaik id suang do Album (Transkripsi), Muzik Video Terbaik (Bisakah), om Kulit Album Terbaik (Transkripsi). Mantad koinsanai apat poncalunan, nakalantoi isido do duo gaa  Album Pop Terbaik dan Album Terbaik untuk Transkripsi. Nokotorimo nogi isido do limo poncalunan mantad Gaa' Planet Muzik 2007 montok duo kategori i noundi di mononokodung mantad Indonesia, Malaysia om Singapura - Artis Wanita Paling Popular om Lagu Paling Popular (Biarlah Rahsia) om tolu kategori i naadil do momiimilantoi profesional om nogi hakim-hakim - Artis Wanita Terbaik, Sinding Terbaik (Biarlah Rahsia) om Album Terbaik. Nakaanu isido tolu mantad limo poncalunan - Artis Tondu Bobos Otutunan, Artis Tondu Terbaik om Sinding Terbaik.
Ababayan sabaagi Seniman Momolihis-Momolukis
Isido nopo nga momolihis-momolukis tondu di potilombus po aparagat. Insaru isido mongobi pogun do momolihis, kopokitanan lukisan om seminar inus koubasanan pointongkop pogun om nogi id taang sompomogunan miagal do id Filipina (1976); Bhopal, India (1985); Berlin Kotonobon ( 1985, 2000);Seoul ,Korea Kabaatan (1986); Indonesia (Aceh, Bali, Jakarta. Jambi, Lombok, Makassar, Padang, Riau, Palembang, Yogyakarta 1983-1998); Thailand ( 1986,1989, 1990). Perancis (1986), Berlin (1986). London (1986,1990,1992); Australia(1993), Singapura (1990,1995); Hamburg (2000) om Russia (2003). 
Hiis om suniba disido nga nakadalin nogi doid mogisuusuai o boros miagal do Bugaria, Hindi, Inggeris, Korea, Urdu, Jepun, Perancis, Thai om Russia.
Solinatad
Solinatad nopo nga iso sakot mantad kawo Gramineae. Spesies nopo do sakot diti nga mantad id China, India, Jepun, Malaysia om Tahiti. Id tikid-tikid pogun, kiwaa mogisuusuai o ngaran do sakot diti. Id pogun Malaysia, sakot diti otutunan sabaagi Rumput Sambau, Rumput Kaki Angsa toi ko Gelang Sambau. Id pogun Jepun sakot diti roitan do Ohishiba, Goosegrass id Mirika Sompuu, Crowfoot Grass id Australia om Kodai id India.
Pamain tomulok nopo nga kingaran do i Soloz (Hun Haqeem) nakawaya do mogikaakawo kobolingkahangan montok kalantoi sabaagi pamain abaal kopio om kalantoi id suang do pomoinan video, Mobile Legends: Bang Bang. Nokotimpuun iti soira do i Soloz nopo nga pinoposusui do poingkuro kinoingkakaton disio maamaso do strim potilombus, minogowit do mogiigintong dau gumuli kumaa kotimpuunon id iso kampung di siodop. Songulun pamain i kiangkab do takawas miampai kabaalan do miala nopo nga nokobontol kopio kobolingkahangon gama do tama disio di okodou kopio, Lailatul (siningkono di Lisdawati), i mogintong do pomoinan sabaagi iso ahal di papataam do timpu. Ounsikou kopio do tapa dau (siningkono di Fauzi Nawawi) nopo nga monokodung disio om popoingkawas do sunduan disio do miala.
Mantad mondominasi do pialaan kafe siber (siriba tana) gisom nakawaya do pialaan miampai Tinimungan Saurian pogulu do nakaanu kinoyonon id suang do Tinimungan The Boss, pamanahon di Soloz nopo nga iso set kalantayon, korotuon om pioduhan do paganakan. Solinaid do pamanahon, nokoruba isio di Maryam, tontok tinan om tinimungan dau, om minibooboros miampai di Irfan, a.k.a. Encik X (Ikmal Amry), ponokiala disio mantad Singapura. Ponokiala disio nopo nga nokorikot id timpak maamaso pialaan sompomogunan, hinonggo miniala i Soloz om i Irfan.
Miampai tambalut sontinimungan dau, mininsingilo yolo kokomoi do gatang piombolutan om sunduan id suang do sipoot.
Piipiro watak mantad siri pomoinan vidiu, Mobile Legends: Bang Bang nopo nga nokoimbulai id suang do filom miagal do Helcurt om Gusion.
Sompoton Sompoton nopo nga iso kakamot tuunion do erofon i pomoinan do tinaru Kadazan-Dusun om Murut mantad Sabah, panansawat pulou Borneo. Sompoton nopo nga iso kakamot tuunion koubasanan montok tinaru Kadazan Dusun.
Kakamot i gunoon momonsoi do sompoton nopo nga tawadak waig i pinotu'u i roitan do korobu. Posuon o tawadak diti montok momonsoi luang do popoula walu poring tongokoro i mogisuusuai o ninaru i roitan do sumbiling. Uludon om kagasan o sumbiling dii id duo lapau momoguno do tuai - iso ko' mantad do sumbiling dii nopo nga silihon sabaagi pangapit i manahak do piadangan miampai amu poposoliwan do tuni.
Tikid poring toi ko' sumbiling diti nopo nga haro ngaran koubasanan dau sondii:
lombohon
monongkol
suruk
baranat
randawi,
tuntuduk
tinangga
Pinosokot o sumbiling dii momoguno rilin moi do aiso tongus kosoliwan maya pialatan-pialatan di sumbiling soira obuson.
Karalano' mamain
Igitan di mamamain do sompoton dii tumanud koiyonon diolo sondii: mamamain di poingkakat nopo nga nuru do mongigit miampai poinguridong toi ko' potogigingon o tinan do sompoton dii id ponong wanan di mamamain, mamamain di poinrikau nopo nga poilihon diolo apat sumbiling di bobos tanaru id kayab diolo.
Poobuson di mamamain o sompoton dii miampai monompon dompok luang do sumbiling di anaru momoguno goduduo longon: somponon o sumbiling di ongoniba momoguno tunturu di lobi ogoris om tunturu di suai nopo nga monompon do luang sumbiling di anganaru.
Song Hye-kyo (nosusu 22 Milau 1981) nopo nga songulun mimingkono tondu Kabaatan Korea. Nointutunan isido maya kono id suang drama soduontong Autumn in My Heart (2000), All In (2003), Full House (2004), That Winter, the Wind Blows (2013), Descendants of the Sun (2016), Encounter (2018) and The Glory (2022). Her film work includes Hwang Jin Yi (2007), The Grandmaster (2013), My Brilliant Life (2014), om The Queens (2015).
Ontok 1996, Song i kiumul 14 toun ontok dii nokolimbou kinoyonon koiso id suang Pialaan Model Smart SunKyung om minomonsoi kosolimbahan koiso sabaagi songulun model montok syarikat dii. Sumusuhut, noonuan isido kono okoro id suang drama First Love. Tumilombus isido mingkono id suang mogisuusuai o drama om sitkom kaampai no Soonpoong Clinic pogulu mimpuun do nointutunan maya drama KBS, Autumn in My Heart ontok toun 2000.
Ontok toun 2003, tumilombus kumawas o populariti di Song kalapas minsingkono miampai Lee Byung-hun id suang drama All In. Nakagampot o drama diti rating agihan penonton soginumu 47.7%. Ontok toun sumusuhut, minsingkono isido miampai di Rain id suang drama romantik komedi, Full House. Nointutunan o drama diti id Asia om minogowit di Song nosiliu mimingkono tondu Korea bobos ointutunan id Asia.
Ontok koimpuunon toun 2005, tinumimporon isido id San Francisco montok minsingilo Boros Inggeris om sumusuhut id Seattle. Kopihondot nogi do toun dii, minsingkono i Song id filem koiso disido My Girl and I (winonsoi kawagu mantad filem Crying Out Love in the Center of the World).
Ginumuli kawagu isido minsingkono ontok 2007 id suang adaptasi filem Hwang Jin Yi. Jun Ji-hyun om Soo Ae o pinili mantad di papalabus (penerbit) montok minsingkono sabaagi Hwang Jin-yi pogulu nopili i Song. Sontoun kalapas dii, minomonsoi isido kosolimbahan koiso id Mirika Sompuu id suang filem indie Hollywood, Make Yourself at Home (i nopo pogulu po nga kiuhu Fetish).
Ginumuli kawagu isido minsingkono id suang TV ontok toun 2008 maya drama Worlds Within i pinsingkanaan nogi miampai di Hyun Bin. Ontok toun 2010, minsingkono isido id filem antologi Camellia i kiwaa tolu filem toniba. Nokoimbulai i Song id suang segmen tohuri filem diti, Love for Sale miampai Kang Dong-won.
Sumusuhut, minsingkono i Song id filem A Reason to Live id nombo kalapas insaru no nasapad (ditangguhkan), nokosolimbou o filem diti ontok wulan Gumas 2011. Ontok toun 2011, nosiliu isido mimingkono tondu Asia koiso montok manain kontrak miampai agensi global Perancis, Effigies. Minsingkono nogi i Song sabaagi kono pomoruhang id suang filem The Grandmaster.
Nosusu ontok 5 Mikat 1990, ointutunan sabaagi do Jieun, nopo nga songulun susuminding om mimingkono om songulun do puru do tinimungan susuminding i lohowon do Secret. Suai ko mantad do abaabayan id tinimungan, nakalabus nogi isido do sinding solo om nakaampayat id mogisuusuai OSTs. Id 2011, single koduo dau nopo nga "Going Crazy" miampai Bang Yong-guk, om nadadi do koiso do single id Chart Gaon sabaagi artis solo.
Song Ji-hyoSong ontok Madas 2023KinosusuonCheon Seong-im (1981-08-15) Magus 15, 1981 (umul43)Pohang, North Gyeongsang Province, South KoreaSinikulanKookje UniversityKalajaMimingkonomodelTounmimparagat2001dinondoAgenNexus E&MKorean nameHangulHanjaRevised RomanizationCheon Su-yeonMcCuneReischauerCh'n Su-ynBirth nameHangulHanjaRevised RomanizationCheon Seong-imMcCuneReischauerCh'n Sng-imStage nameHangulHanjaRevised RomanizationSong Ji-hyoMcCuneReischauerSong Chi-hyo
Song Ji Hyo nopo nga songulun mimingkono om model do Korea Kabaatan om ointutunan sabaagi do surupu id variety show Running Man mantad po di toun 2010. Nosusu isido ontok do 15 Magus 1981, id Pohang Utara Gyeongsang. Tama nopo dau nga songulun do kukumaau ii mobi do Korea Kabaatan. Kiwaa songulun tobpinai tondu om tadi kusai dau, i Cheong Seong Moon songulun mimingkono.
Nosusu miampai ngaran do Cheon Seong-im id Pohang, Gyeongsang Utara ontok 15 Magus 1981. Kiwaa songulun tadi kusai dau ii kingaran do Cheon Seong-moon om songulun tadi tondu. Suminikul isido id Sikul Tosiriba Daerim, Sikul Menengah Hwagye om Sikul Takawas Konvensyen Ilsan. Kiman-imanon isido sumiliu songulun mimingkono kopongo minintong di Park Shin id filem toun 2008, Promise. 
Song Kang (; nosusu ontok 23 Ngiop 1994) nopo nga mimingkono Kabaatan Korea. Kono disio i ointutunan id suang siri soduontong kaampai no Love Alarm (201921), Sweet Home (2020), Navillera (2021), Nevertheless (2021), Forecasting Love and Weather (2022), om My Demon (2023). Ointutunan isio sabaagi "Son of Netflix" (tanak kusai do Netflix) tu kogumuan nopo siri disio nga posolimbahon maya platform dii.
Minimpuun i Kang do minsingkono maya kono ponokodung ontok 2017 id siri soduontong Romantic comedy The Liar and His Lover. Kopihondot toun dii, naanu isio sabaagi mimingkono id drama kokomoi paganakanMan in the Kitchen. Nokoimnbulai nogi isio id duo o muzik vidiu: "Sweet Summer Night" mantad duo akaustik The Ade om "Love Story" mantad Suran. Ontok 8 Madas 2017, minapaharo o agensi disio, Namoo Actors do pirubaan miampai fan (peminat)  "Introduction to Rookies" montok di Kang miampai di Oh Seung-hoon om Lee Yoo-jin.
Nosiliu i Kang do hos montok ababayan muzik SBS Inkigayo mantad Mansak gisom Gumas 2018 miampai di Seventeen's Mingyu om DIA's Jung Chae-yeon. Nosiliu nogi isio do puru potindohoi montok kopokitanan mogisuusuai (variety show) Village Survival, the Eight. Montok duo gama dii, nokosuang isio nominasi sabaagi "Rookie Award" id 2018 SBS Entertainment Awards. Ontok Madas 2018, debut i Song id kopokitanan di lobi agayo (big-screen debut) maya filem fantasi Beautiful Vampire.
Songongi poimpasi id pomogunan pomoguraan. Mindakod o wongking diti id sakot i oributan om tumulud.
Songongi nopo nga kakamot poimpasi mantad tinimungan tayam Invertebrata kalas Insecta di kiwaa spesies di bobos ogumu. Songongi lobi ogumu nakarayad au miagal do kalas - kalas suai suang filum Arthropoda. Spesies - spesies songongi kiwaa woyo pointantu iri no tu kulit soliwan tinan di okodou om haro kitin, tinan abaagi kumaa tolu iri no tu tulu, toraks om abdomen, tolu pasang gakod id tinan boogian toraks, linsou - linosu mato majmuk, om sapasang sisingud. Ponoriukan kokomoi songongi ointutunan sabaagi entomologi.
Songongi nopo nga kawo tayam di bobos ogumu poinsuang do lobi iso riong spesies di nokosuat om mobi do pointanga organisma di nointutunan. Ginumu spesies di au po nopunso kiikito soginumu onom gisom hopod riong; lobi 90% tayam id pomogunan nopo nga kipotensi mantad kawo songongi.
Pangaga'an ginumu toinsanan spesies, kohompit di au po nointutunan do simbakuro nopo nga duo gisom tolu nohopod riong, miampai kogumuan tulun abaal kokomoi songongi mangaga' do pintangaan duo ginumu di poindala diti. Sundung do noilaan oruhai do iso riong spesies songongi, ogumu po songongi suai di au po nokito om aiso po nosuat. Amu milo olimon do ogumu songongi upunso id timpu abantalan, pogulu nosuat, sabab koburuon talun di nowonsoi tongotulun.
Songongi okito id kogumuan kinoyonon id pomogunan diti, haro nogi songongi di mion miampai tongotulun id iso kinoyonon, id suai lamin toi ko' id soliwan lamin. Ogumu kapansalan songongi kumaa koposion tulun miampai kotilombus toi ko' au.
Kiwaa soginumu 5,000 spesies tompokiukiu, 2,000 spesies boyon, 20,000 spesies godu, 170, 000 spesies kolibambang, 120,000 spesies langau, 82,000 spesies pianggang, 350,000 spesies lompok, om 110,000 spesies poningot om kilau.
Sonia Gandhi (boros Hindi:  ; nosusu Edvige Antonia Albina Maino id Lusiana, Itali ontok 9 Momuhau 1946) nopo nga Presiden Simpung Kongres India kiraha' Itali om i napatayan sawo Perdana Panalad India di laid, Rajiv Gandhi. Isido nogi nga Woyoon Perikatan Progresif Lok Sabha.
Nointutunan isido sabaagi do tondu ko-3 bobos kikuasa, pinoboros do majalah Forbes ontok 2004 om ko-6 ontok 2007.2007. Isido nga nopili sabaagi lundu kikuasa id suang sanarai 100 lundu sompomogunan TIME ontok 2007 om 2008.
Tinandaan nogi artis tempatan i dieksport id siriba Sony Music Indonesia (SMI). 
Toinsanan nopo artis tempatan diti nga kiwaa kosongonuan hakcipta miampai Sony Music Malaysia montok sinding rakaman nokopogulu diolo miampai CBS, PMG, BMG om Sony Music. Tinandaan nogi artis tempatan i dieksport id siriba Sony Music Indonesia (SMI):- 
Prof. Madya Dr. Soo Wincci (Cina: ; pinyin: S Yngzh; Nosusu ontok 26 Gumas 1985) nopo nga songulun susuminding, miminsingkono', pangacara om songulun model tondu Sina Malaysia. Nakalantoi isido sabaagi Miss World Malaysia 2008 om minongobi' isido pogun Malaysia ontok pialaan Miss World id toun 2008. Ontok toun 2013, pinili' isido do Hollywood Independence Critica sabaagi Top 100 tondu di bobos olumis id pomogunan. Kikolulusan isido do tilin mantad Universiti Reading (UK) om kiharo MBA mantad Universiti Sunshine Coast.Timpu baino, minongoput isido sinikulan id gana Pentadbiran Perniagaan sumiliu songulun doktor sidilo (philosophy) PhD id Universiti Terbuka Malaysia.
Sook
Nintodon Watas Sook
Id watas tokoro Sook haro iso bawang i poinwalad id tanga' do kakadaian om lumuyung kumaa id tolungan do bawang Padas. Pungaranan o bawang diti do "Bawang Sook". 
"SOOK" nopo nga hogot id boros do Murut i kopogowit rati do monouk. Koutuson susuyan tadon do watas diti nakaanu ngaran "SOOK" nopo nga mantad do karalano' tulun kampung maganu waig mantad bawang dii.
Kopomuruan
Sinodu kakadaian Sook kumaa id kakadaian Kota Kinabalu nopo nga pokiikiro 167 kilometer om mantad nopo kakadaian Sook kumaa id kakadaian Keningau nga 41 kilometer. Kinoyonon Sook om posorili dau nopo nga kikinawas do 1350 meter mantad rinantai do rahat.
Iklim
Iklim id Sabah nopo nga khatulistiwa, miampai kolosuan di oruhai no a'agal id suang do 23 gisom 28 taangh Celsius, kosoguban di akawas (80-85%) om rasam di ogumu. Rahung dominan do iklim nopo nga monsun kosilahon laut mantad Milau gisom Gomot om monsun kotonobon daya id pialatan do wulan Mikat om Manom.
Nakadadi no iso koubasanan i ogumu minaan posurato' kokomoi watas-watas id pogun Sabah i kaanu do rasam di lobi osiriba mantad ko' Wilayah Pantai Kotonobon. Tumanud luputan id toun 1976, rasam do sontounan nopo nga ointangaan do 2500 - 4000 mm montok kinoyonon kotonobon Dayat Crocker, hilo nopo koiyonon id kosilahon minonurat do rasam sontounan id pialatan do 1500 - 2000 mm. Tinahak o rikud rasam solinaid 29 toun (1969-1998) montok Keningau i popohanggum do Sook (id milimeter).
Sosioekonomi
Koiyonon Pomutanaman
Parai ranahon
Guol
Parai tidong
Koko
Kupi
Tua'-ua'
Tanom Kontan
Piasau mamau
Koiyonon Pomukabunan
Kabun kayu kalatas - SAFODA
Lembaga Industri Getah
Longkod ponoriukan
Gana kotolunan - Jabatan Perhutanan
Koobian Don GInumuan
Sikul: Sikul tosiriba om takawas.
Ponikidan waig tinumon: Ponikidan waig nopo nga kumaa id surupu-surupu, kawalaian kolunduan', sikul om kadai-kadai id posorili kakadaian Sook no. Purata ponikidan waig sangadau nopo nga 30,000 gilin toi ko' 680,000 liter. Sundung ingkaa nga ginumu dilo nokoingkawas tu haro o sikul takawas wagu id koiyonon kakadaian.
Lamin pongusapan: Klinik Desa om Klinik Kesihatan
Piromutan: Ralan, tolipaun om Pemancar TV (Pemancar Relay mantad Nuluh Kinabalu)
Padsakayan
Kotinoligan: Kakal po lumansan do sokodung pulis mantad watas Keningau om Nabawan. Palan papaharo do Balai Pulis nopo nga id suang proses nogi om nokotounda no kinoyonon.
Ponikidan Lotirik: Surupuon miampai poimponu do SESB Sdn. Bhd. Keningau
Soripal
Mipasang soripal orilis
Mipasang soripal Jipun
Soripal nopo nga lapik do lapap i sampapas no poinlikup i gunoon id soliwan toiko id suang do lamin. Soripal olomok om agaan au miagal kasut suai
Sosiologi
Sosiologi nopo nga iso ponoriukan kokomoi ukum id tulun ginumuan om proses-proses id ginumuan. 
Tumanud teori, sosiologi nopo nga milo komoyon sabaagi nunu-nunu i kosiliu kumaa tulun om nogi ginumuan. Sosiologi nopo nga kokomoi do kowoyo-woyoon do tulun toi'ko lobi orotian sabaagi ponoriukan kokomoi kopogionitan tongoulun di amu kopogituututun timpuunon kumaa iso taang proses sosial sejagat.
Soto padang
Soto padang nopo nga iso kawo soto di oniniting, au momoguno santan, om koubasanan nopo nga kiwaa tonsi sapi, bawang, gantang, om mi vermicelli opurak sabaagi rolot oponsola. Soto nopo diti nga nansakan poimbida mantad Sumatera Kotonobon, Indonesia.
Tonsi (daging) nopo di gunoon montok soto nga milo tonokon om popoton, toi ko' milo guringon gisom okorup. Tonokon o gantang, kua'an pomoroso om bontukon sumiliu patties okoro pogulu guringon. Potoundaon o mangkuk sosongulun miampai mi vermicelli, tonsi, om gantang i posuangon hiri, om milo poruhangon o tontolu tinanok pogulu kua'an do sup (kuah). Koubasanan nopo nga ruhangan ii do sogumau, roun bawang om bawang ginuring i noorib sabaagi pomolumis.
Id Kakadayan Padang, insaru posurungon o soto diti sabaagi taakanon kosuabon, om sumoonu miampai teh talua (teh tontolu kikrim).
Gerousia
Mogiruuruhai do 362 SM, tonggungan Sparta sabaagi kuasa souder di kirahung id Greece nokotingkod.Sundung do araat kopio o pogun ditim nga indeal-ideal sparta pinopoimayaan tulun om notorimo id sontob pogun Eropah, nga au kogisom di adalaan kopio. Koimayaan kumaa sparta ointutunan sabaagi Lakonofilia.
Ngaran
Sparta nopo nga sukuon tulun Yunani sabaagi Lakedaimon  toi ko' 
Lakedaimonia . Ngaran-ngaran diti no ii oubas gunoon di Homer om puru-puru nawayaanHerodotus om Thucydides id karya diolo sondii. Poingkuro po, momoguno no i Herodotus do ngaran Lakedaimon om montok sasatanga boogian karya okito do momoguno isio do ngaan di montok monuku kumaa kubu kuta Yunani om okon kumaa kinoyonon Sparta Siriba. Kinoyonon Penara ponong kosilahon borisan nulu Taygetus di osomok do kakadayan Sparta osuku sabaagi Lakonia. Istila diti somonu gunoon do monuku kumaa toinsanan kinoyonon di nokuasa do Sparta, kohompit noMessenia. 
Id suang Mitologi Yunani, Lakedaimon nopo nga raja pogun di pinumungaranan mantad ngaran dau sondiri. Isio nopo nga tanak kusai di Zeus di pinaganak di Nimfa Taygete. Kuminawin i Lakedaimon Sparta, do tanak tondu di Eurotas, om nosusu Amyclas, Eurydice, om Asine. Tama do kuta dii pinungaranan kopihondot do ngaran rani disio. Notumbayaan do minomonsoi i Lakedaimon do kinoyonon asahang Charites di poingwiliu id pialatan do Sparta om Amyclae montok potobison kumaa dewi Cleta om Phaenna. Iso tempat suci nowonsoi om pinotobid kumaa Lakedaimon id sorili do Therapnes.
Lacedaemon babaino nopo nga ngaran doprovinsi di poingwiliu id prefektur Laconia.
Lundu Sparta di nakalaid
Spraoi (pron. "spree") nopo nga festival teater id wawayaan sompomogunan om muzik pomogunan ii koindalan solinaid do tolu tadau potiitikid Magus id bandar Waterford, Ireland. Karamayan nopo diti nga naanu o ngaran mantad do boros Ireland spraoi, toi ko' mamaamain. Koindalan o Spraoi Waterford diti potiitikid timpu talasu mantad po di 1992 gisom dinondo om iso abaabayan festival di taagayo id Waterford. Abaabayan gulu ii pointarad id duo sinasawat gulu nopo nga poingiliu id Gana John Roberts om William Vincent Wallace Plaza hinombo kiwaa mogikaakawo aksi ii nokoindalan kaampayat no Drummers Domboyoon (royal) Burundi om Orkestra Ukulele Great Britain, om ogumu po tinimungan muzik om pomuzik kontemporari.
Spraoi nopo nga abaabayan profesional ii nosokodung do lobi 300 sukarilawan. Festival nopo diti nga nakapamagayat do mogiigintong ngawi soginumu lobi 80,000 moi intong abaabayan id muzik, koinusan, susuyan, bingkil kabaalan sarkas, simbakuro om suusuai po.
Spraoi id Taman, abaabayan Spraoi tokoro ii noindalan ontok Madas
Iti nopo nga siri kumaapat om i kolimpupuson no id siri Endless Love kahapas Autumn in My Heart, Winter Sonata om Summer Scent.
Stacy binti Anam (nosusu sabaagi Stracie Angie Anam; 18 Magus 1990), i lobi ointutunan maya ngaran mononim Stacy nopo nga susuminding Malaysia, komposer om monunupu sinding i nointutunan soira nakalantoi id timpu koonom do Akademi Fantasia, nokotorimo 43% mantad 3.8 million undi. Debut album disido, Aku Stacy, pinalabus ontok 9 Gomot 2009. Ointutunan nogi isido sabaagi Dancing Queen of Malaysia om lohowon nogi do Ratu Pop. Sabaagi songulun o komposer om monunupu sinding, ointutunan nogi isido sabaagi Bunga Cantik.
Nosusu i Stacy id Kota Kinabalu maya pikoruhangan di Anam Bayar om Agnes Kaloos. Minongimpuun isido sinikulan id SRK St. Joseph, tumilombus hilo id Sikul Takawas St. Michael, Penampang. Gama do kobolingkaangan kousinan do paganakan, tuminingkod isido suminikul ontok di 16 o toun (Tingkatan 4). Montok monokodung do paganakan, suiniliu isido do modisisinding id kalab kinoyonon.
Pogulu ujibakat do AF6, minumbal i Stacy do piipiro ababayan realiti modsinding di suai miagal do One in a Million 1, om nogi Gang Starz id nombo minombontuk isido miampai di tabang disido i Camellus De'lleli Anam do tinimungan pinungaranan do E-voke. Sundung do ingkaa, kinolontoyon nopo disido nga gisom no semi-final pogulu do noidu. Kootuson disido mampayat do ujibakat AF6 nopo nga maya sogu di tama dau soira orikot 18 o toun dau.
Nakaanu nogi i Stacy do sakadai poimponu montok mongoput sinikulan id Limkokwing University. Minaganu isido do Diploma Muzik om Koinusan, om minonimpuun do semesto koiso di Mansak 2010.
Stacy binti Anam (nosusu sabaagi Stracie Angie Anam; 18 Magus 1990), i lobi ointutunan maya ngaran mononim Stacy nopo nga susuminding Malaysia, komposer om monunupu sinding i nointutunan soira nakalantoi id timpu koonom do Akademi Fantasia, nokotorimo 43% mantad 3.8 million undi. Debut album disido, Aku Stacy, pinalabus ontok 9 Gomot 2009. Ointutunan nogi isido sabaagi Dancing Queen of Malaysia om lohowon nogi do Ratu Pop. Sabaagi songulun o komposer om monunupu sinding, ointutunan nogi isido sabaagi Bunga Cantik.
Koposion
Nosusu i Stacy id Kota Kinabalu maya pikoruhangan di Anam Bayar om Agnes Kaloos. Minongimpuun isido sinikulan id SRK St. Joseph, tumilombus hilo id Sikul Takawas St. Michael, Penampang. Gama do kobolingkaangan kousinan do paganakan, tuminingkod isido suminikul ontok di 16 o toun (Tingkatan 4). Montok monokodung do paganakan, suiniliu isido do modisisinding id kalab kinoyonon.
Pogulu ujibakat do AF6, minumbal i Stacy do piipiro ababayan realiti modsinding di suai miagal do One in a Million 1, om nogi Gang Starz id nombo minombontuk isido miampai di tabang disido i Camellus De'lleli Anam do tinimungan pinungaranan do E-voke. Sundung do ingkaa, kinolontoyon nopo disido nga gisom no semi-final pogulu do noidu. Kootuson disido mampayat do ujibakat AF6 nopo nga maya sogu di tama dau soira orikot 18 o toun dau.
Nakaanu nogi i Stacy do sakadai poimponu montok mongoput sinikulan id Limkokwing University. Minaganu isido do Diploma Muzik om Koinusan, om minonimpuun do semesto koiso di Mansak 2010.
Stadium Yarmouk nopo nga stadium buul sipak id Kakadayan Gaza, Palestin. Stadium Yarmouk nopo nga iso mantad stadium bobos otuo id Palestin, noukab ontok toun 1952 hiza kopomorintaan Mesir om noinsanangan id siriba pongintangan potilombus Perbandaran Gaza. Stadium nopo diti nga gelanggang toponsol montok Kalab Sipoot Gaza om kiwaa kapasiti tirikohonon montok 9,000 tulun.
Ponugkuan Israel do Gaza
hiza nopo Sangod GazaIsrael, ratusan mogigion Palestin minongoi hilo Stadium Yarmouk montok koumoligan mantad pengeboman Israel.
Ontok 24 Momuhau 2023, hiza Ponugkuan Israel do Gaza, sinumolod o IDF doid stadium dii, om pinosiliu diolo sabaagi kem tahanan. Ratusan mogigion Palestin mantad Sheikh Radwan id Kakadayan Gaza i ginakom om noowit kumaa stadium dii. Ii nopo ginakom, kohompit no tangaanak kumul 10 toun om komolohingan kiumul lobi 70 toun, sinansagan mongidu rasuk diolo suai ko rasuk id saalom om tinutupan nogi mato soboogian diolo.
Ontok 27 Momuhau 2023, minapaatod o Kotinanan Buul sipak Palestin (PFA) do suat kumaae Jawatanuasa Olimpik Sompomogunan (IOC) om FIFA mokianu "siasatan sompomogunan tosikap kumaa koimaan taraat koppnugkuan kumaa sipoot om atlet id Palestin". Puru akademik Amerika om bagas maamamain buul sipak profesional, Jules Boykoff mongomoi koimaan di misuai sabaagi iso i atalang kopio (glaring double standards). Monguhot nogi isido koimaan IOC monolibamban Israel i miabal Rusia (noonuan pangantaban) miampai minapatayad do, "Nung kapanaladan koumatan sipoot nopo nga au kawasa, nokuro tu pakadaada o IOC soira pinosimban do Israel o Stadium Kinawayaan Yarmouk id Gaza sumiliu kem pamagakaman?"
Ontok 8 Milayok 2024, minanahak kopoilaan o Perbandaran Gaza do hinuyas do IDF o stadium di.
Mondidikot Madas 2024, topod-topod nopo stadium dii nga nosiliu iso kem pelarian i popoyon ribuan mogigion Palestin i natagakan tionon.
Shinjuku Station (, Shinjuku-eki) nopo nga doyod koritapui di poingiliu id Shinjuku, Tokyo, Jepun, om notingokono do limo sorikat kuritapi pogun om sokinoyonon, ii nopo nga JR East, Tokyo Metro, Toei Subway, Keio Corporation om Odakyu Electric Railway Company.
Kiguno o doyod diti sabaagi doyod tindalanon kuritapi do koiyononon pogindopuan Tokyo miampai watas-watas id boogian kotonobon. Soginumu 3.64 juta tulun per tadau ii momoguno do Stesen Shinjuku ontok toun 2007 (soira intobon miampai komponi kuritapi swasta di miilang wawayaan id Stesen Shinjuku), kosili sabaagi doyod bobos agagau sompomogunan tumanud kapasiti susumakai.
Haro lobi ko' 200 totobon solianon id Stesen Shinjuku , om norikud id Rikud Guinness Sompomogunan.
Stesen koritapui Tanjung Malim nopo nga' iso doyod koritapui id poingiliu id koibutan Tanjung Malim,Perak, Malaysia. Stesen diti nopo nga' popotounda do porkhidmatan KTM om KTM ETS id pompod do Wayaan Tuundorongon Rahat Klang.
Stesen nopo diti nga' notimpuunan do winonsoi di toun 1900 om antakan dii, kifungsi sabaagi tuundorongon do koritapui id pialatan do bandar. Sabaagi soboogian mantad projek wayaan mikambar om elektrifikasi Rawang-Ipoh, winonsoi kawagu iti di toun 2007 om nukaban kawagu kalapas do duo toun, di 1 Mahas 2009, sabaagi tundorongon kolimpupuson id Rawang-Porkhidmatan misoguli Tanjung Malim (otutunan sabaagi porkhidmatan misogulu Rawang-Kuala Kubu Bharu di pogulu po). Piniamung o porkhidmatan diti miampai Wayaan Tuundorongon Klang di toun 2016, poposiliu do Tanjung Malim sabaagi tuundorongon koibutan montok wayaan dii. 
Koumatan Koritapui
Stesen koritapui Tanjung Malim popotounda do koumatan koritapui i nulud do Koritapui Tana' Tabai maya KTM ETS om komuter Wayaan Koopitan Klang.
Maya Wayaan KTM ETS, popotounda o doyod diti do koumatan koritapui i kahangkum do;
16 pamanahan kumaa Kuala Lumpur Sentral
duo pamanahan kumaa Gemas
16 pamanahan kumaa Ipoh
onom pamanahan kumaa Butterworth
limo pamanahan kumaa Padang Besar
Maya Wayaan KTM Komuter Koopitan Klang, popotounda o doyod diti koumatan koritapui i kahangkum do;
24 pamanahan kumaa Sungai Buloh
turu pamanahan kumaa Kuala Lumpur Sentral
Struktur doyod
Stesen diti misuai mantad do apat doyod suai id wayaan misoguli diti, solinaid id tolu wawayaan koritapui miampai tolu platform. Iso no piagalan do doyod diti id wayaan misoguli nopo nga' ginumu koumatan i khas no montok doyod osuhatan gisom agayo id tolu toi ko' lobi wayaan. Sabaagi pomoruhang kumaa koumatan tiket om koumatan impohon, haro liwang montok mogigion togori id doyod diti, miampai kiosk om sunsuyon (piniiso miampai sunsuyon montok momoguno Komuter) montok mamanau gakod om sumoborong do wayaan koritapui diti. Kohompit nogi sokodung laguwagu tosiriba montok susumakai kakung. Sumoliwan doyod diti kumaa koibutan kosilahon kumaa ralan cawangan mongoi id kotonobon kumaa do longkod kakadayan Tanjung Malim.
Iso platform disan om iso platform taatanga doyod Tanjung Malim pinatatap sabaagi Platform 1 (misampaping miampai bongunan doyod apangkal id kosilahon, kitudu montok koritapui kumaa kabaatan), platform 2 (id kotonobon, kitudu kumaa koibutan, koritapui) om Platform 3.
Kinoyonon om lokaliti
Stesen nopo diti nga' poinsuang id kakadayan Tanjung Malim, iso kakadayan id suang do watas Muallim, Perak Malaysia. Stesen diti nopo nga' miinsomok do kampus laid Universiti Pendidikan Sultan Idris (UPSI) om miinsomok nogi do kampus wagu id Kakadayan Proton, hinonggo hiri nopo nga' pamansayan do PROTON. Politeknik Sultan Azlan Shah nogi nga' osomok do doyod diti.
Popotounda nogi o doyod diti porkhidmatan Behrang (tu' doyod Behrang nopo nga' au popotounda do porkhidmatan di ogumu, mantad dii, iti nosiliu do doyod apangkal diolo), om miolit do kakadayan-kakadayan Hulu Selangor miagal do pekan Hulu Bernam om Kalumpang.
Wayaan Kotogisan Kotonobon (Down)
Wayaan Kotogisan Kotonobon (Up)
Kumaa Ipoh om Butterworth
Buris terminus montok KTM Komuter mantad/kumaa Pelabuhan Klang
Pinotounda o Stesyen Oshiage maya id wayaan di pointantu. Stesyen nopo diti nga dompok tolu garis.
KS Keisei Oshiage Line (stesyen numbul KS45)  maya porkhidmatan kumaa A Toei Asakusa Line
TS Tobu Skytree Line (stesyen numbul TS-03)  maya porkhidmatan kumaa Z Tokyo Metro Hanzomon Line
A Toei Asakusa Line (stesyen numbul A-20)  maya porkhidmatan kumaa A Keisei Oshiage Line
Z Tokyo Metro Hanzmon Line (stesyen numbul Z-14)  maya porkhidmatan kumaa TS Tobu Skytree Line
Kiwaa duo set do platform, iso nopo nga montok Keisei/Toei id simbou B1, om i suai nopo nga montok Tokyo Metro/Tobu id simbou B3. monikid simbou nopo nga haro duo platform pulou i popotounda do apat wayaan.
Id boogian do Keisei/Toei section, koritapui kumaa Nishi-Magome om Keikyu Network mamanau mantad platform 1, 2 toi ko' 3. Koritapui kumaa Aoto om Keisei/Hokus/Shibayama network mamanau mantad platform 3 om 4, hali pia koritapui Keisei om Hokus nogi nga momoguno do platform 2.
Nukaban o Stesyen Keisei antakan di 3 Milau 1912. Stesen Keisei diti pinoundaliu id siriba tana di toun 1960 montok popotounda do pongukaban Wayaan 1 montok Koritapui Siriba Tana Toei (baino nopo nga Wayaan Toei Asakusa). Wayaan 1 nopo nga ukaban kawagu montok porkhidmatan antakan 4 Momuhau tadau dii. 
Nukaban o Stesyen Tobu di 19 Gomot 2003.
Notungkusan do Tokyo Metro o platform Wayaan Hanzomon kalapas ponswastaan Teito Rapid Transit Authority (TRTA) di toun 2004.
Ponumburan stesyen nopo nga pinointutun kumaa toinsana doyod Wayaan Keisei Line di 17 Madas 2010; Stesyen Oshiage Station id Wayaan Keisei nopo nga nonuan do numbur stesyen KS45.
Kinoyonon posorili
Stesyen diti nopo nga poinladsong id pitongkiadon Oshiage-eki-mae montok Wayaan Metropolitan 453 om 465 (id Asakusa-dri om Yotsume-dri).
Tokyo Skytree nopo nga osomok om Tokyo Skytree Station inopo nga lobi kuang 10 minit mamanau.
Intangai nogi
Katayadan do stesyen koritapui id Jepun
Study Group nopo nga South  television series i sinuat di Eom Seon-ho om Oh Bo-hyun, sinuhu di Lee Jang-hoon om Yoo Beom-sang, om pinsingkanaan di Hwang Min-hyun, Han Ji-eun, Cha Woo-min, Lee Jong-hyun, Shin Su-hyun, Yoon Sang-jeong, om Gong Do-yu. Tumanud webtoon miampai uhu di miagal mantad Shin Hyung-wook, siri nopo diti nga kokomoi songulun tanak kusai i minggoos minsingilo montok momodimpot angkab dau. Posolimbahon o siri diti id TVING ontok 23 Milatok 2025.
Study Group nopo nga monusui kokomoi di Yoon Ga-min, songulun susumikul i abaal do mogisasaap no, nga minggoos minsingilo moi do momodimpot angkab sumuang universiti miampai minonuridong iso tinimungan balajal id Sikul Teknikal Yusung i ointutunan miampai reputasi au osonong.
Mimingkono om kono
Hwang Min-hyun sabaagi Yoon Ga-min
Songulun susumikul toun koiso Sikul Teknikal Yusung i abaal do sumaap om kiwaa rahi aralom kumaa pambalajalan nga insaru kaanu kootuson di au osonong. Minonuridong isio iso tinimungan minsingilo id sikul miampai angkab sumuang universiti.
Han Ji-eun sabaagi Lee Han-kyung
Songulun mongingia' daamot id Sikul Teknikal Yusung om mongongobi ogirot montok tinimungan balajal.
Cha Woo-min sabaagi Pi Han-wool
Songulun susumikul poomitanan toun koduo id Sikul Teknikal Yusung.
Lee Jong-hyun sabaagi Kim Se-hyun
Tambalut sangkalas di Ga-min i minonuridong tinimungan balajal miampai disio.
Shin Su-hyun sabaagi Lee Ji-woo
Susumikul toun koiso id Sikul Teknikal Yusung, om apid di Hyun-woo. Songulun mantad tinimungan balajal.
Yoon Sang-jeong sabaagi Choi Hee-won
Tambalut di Ji-woo i sinumuang doid tinimungan balajal dii.
Gong Do-yu sabaagi Lee Jun
Songulun i mamarait tinan sondii do luguan tinimungan balajal. Manu isio sumiliu songulun i abaal do sumaap (berlawan}.
Ponokodung
Hong Min-gi sabaagi Park Geon-yeop
Susumikul toun koiso id Sikul Teknikal Yusung, i monotos mogihum isai minamatai tama dau.
Baek Seo-hoo sabaagi Ma Min-hwan
Susumikul toun koduo id Sikul Teknikal Yusung, om tambalut di Han-wool.
Park Yoon-ho sabaagi Lee Hyun-woo
Susumikul toun koiso id Sikul Teknikal Yusung, tambalut sakalas di Ga-min om apid kusai tomulok di Ji-woo.
Lee Kwang-hee sabaagi Jung Do-hoon
Susumikul toun koiso id Sikul Teknikal Yusung, om tambalut di Geon-yeop.
Joo Yeon-woo sabaagi Kim Soon-chul
Susumikul toun kotolu id Sikul Teknikal Yusung, i kirahi balajal nga nakatangkid o ralan.
Seo Dong-gyu
Kwon Hyung-seok sabaagi Lee Dae-cheol
Susumikul toun kotolu id Sikul Teknikal Yusung Technical.
Lim Ji-sub sabaagi Anti
Puru do Yeonbaek Gang.
Shim Woo-sung sabaagi Na Tae-man
Detektif mantad Balai Pulis Mooncheon.
Mo Geon-hu sabaagi Guk Gwan-woo
Susumikul toun koiso id Sikul Takawas Heukchang, songulun mantad tinimungan di Han-wool.
Kokitanan poimbida
Kim Young-ah sabaagi Jeon Mi-hyeon
Tama di Ga-min.
Kim Young-woong sabaagi tapa di Se-hyun
Lee Jong-hyuk sabaagi Pi Yeon-baek
Tapa di Han-wool ii no luguan do Yeonbaek Gang.
Jung Jae-sung sabaagi luguan do Sikul Teknikal Yusung
Kim Min sabaagi Oh Jang-ho
Mogigintong kitonggungan montok Yeonbaek Gang.
Kim Jung-young sabaagi Oh Jung-hwa
Bagas mongingia' id Sikul Teknikal Yusungl, om tama di Geon-yeop.
Produksi
Koburuon
Study Group nopo nga ponuhuan di Lee Jang-hoon om Yoo Beom-sang, sinuat di Eom Seon-ho om Oh Bo-hyun. Pinalan siri diti do Studio Dragon om ponalabus do Ylab Plex. Siri nopo diti nga mantadr Webtoon ointutunan miampai uhu miagal i sinuat di Shin Hyung-wook.
Kopomilian mimingkono
Ontok 10 Magus 2023, pinoilo do mingkono i Hwang Min-hyun id siri diti miagal di pinoilo do agensi dau, Pledis Entertainment. Ontok 20 Manom, pinoilo do TVING o mimingkono toponsol kohompit no i Hwang Min-hyun, Han Ji-eun, Cha Woo-min, om Lee Jong-hyun, Shin Su-hyun, Yoon Sang-jeong, om Gong Do-yu.
Soundtrack sandad
Boogian 1
Oinsanan roroiton sinupu di Choi Jae-gyu; oinsanan muzik tinoodo di Lee Kwan-hyung, Choi, and Jeon Hae-jeongReleased on January 24, 2025No.TitleArtistLength1."Back Packer"Seok Matthew, Park Gun-wook (Zerobaseone)2:572."Back Packer" (Inst.)2:57Total length:5.14
Boogian 2
Oinsanan sinding sinupu di Lee Kwan-hyung, Choi Jae-gyu, and Jeon Hae-jeongReleased on January 30, 2025No.TitleArtistLength1."Hollo" Bang Ye-dam3:462."Hollo" (; Inst.)3:463."Hollo" (; Drama version)Bang Ye-dam4:094."Hollo" (; Drama version; Inst.)4:09Total length:15:10
Boogian 3
Oinsanan sinding sinupu di Pyeon Jun-won, Jayde, Groovila, Kim Ha-on, Jeong Jae-hee, Myung Hye-minReleased on February 6, 2025No.TitleArtistLength1."Hood"Haon3:082."Hood" (Inst.)3:08Total length:6:16
Kolobusan
Study Group nopo nga kosolimbou id TVING ontok 23 Milatok 2025.
Suang osinggawa toiko toilaan obibas nopo toinsanai aasil di kiguno toi ko aasil inus it au mangantob do tulun ginumuan montok papatayad id nunu-nunu liwang. 
Noputan Labus
Kandungan Bebas
Sudai
Sudai toiko surud nopo nga iso kakamot di gunoon do manamong tobuk montok do popotulid om popoulud tobuk. Sudai nopo nga iso mantad kakamot totuo' di norubaan tongo mononoriuk di nokopogulu lobi toi ko' okuri mantad 5000 toun di nakatalib id Parsi. Winonsoi o sudai diti mantad mogikaakawo kakamot miagal ko kayu om polositik. 
Oinsanan mamaampayat Sugandoi nuru do manambasaan basaan koubasanan watas diolo sondii tu basaan nga kitonggungan toponsol do mamarahung marka' mantad juri. Ii nopo nakalantoi montok tikid watas nga osiliu do mongongobi kumaa taang di lobi akawas, ii nopo nga taang pogun i pohoroon id Hongkod Koisaan Kadazan Dusun Cultural Association (KDCA). Id taang pogun nopo nga pohoroon do soginumu apat tapisan, saringan 1, suku koowion, saparu koowion om koowion, hinonggo 10 no mamaampayat di pilion sabaagi finalis.
Sumusuhut nopo nga pongontok do kaampayatan di koumbal do pinalabus do KDCA Klang Valley;
Oukab o kaampayatan kumaa honggo-honggo tinaru Kadazan Dusun / Murut / Rungus toi ko' kacukan di mantad Sabah om wargapogun Malaysia, Bumiputra.
Nuru songulun do surupu KDCA Klang Valley. Milo mangapalai do koomungan sabaagi surupu ontok tadau pomodopitaran. Walos nopo nga tokuri (RM15 montok 5 toun kumoiso, ponginwoguan nopo RM1 no sontoun).
Nuru mimboros do boros tina o mamaampayat ontok kopointutunan maamaso do piboi'an koowion ontok tadau piboi'an.
Au koumbal nakalantoi do taang koiso id suang piboi'an Sugandoi Taang Pogun SABAH om taang Klang Valley.
Basaan, solekan, dandanan, ponindak om props (nung haro) ontok tadau piboi'an nopo nga tonggungan do mamaampayat sondii.
Bontugan Sugandoi
Sumusuhut nopo nga katayadan Bontugan Sugandoi Kaamatan Taang Pogun Sabah tumanud nuludan toun (1987-2018): 
Toun
Mongongobi
Ngaran Bontugan
Bintang Kaamatan (1987-2003)
Sandakan
Nadia Joseph
Tambunan
Applunius Jimmy
Penampang
Ambrose Poisil
Tambunan
Evaristus Gungkit
Tambunan
Annie John Jinuli
Tambunan
Johnny Guntabid
Inanam
Fulgentius Angkangon
Tuaran
Rozza Rothman
Papar
Normi Jamil
Kudat
Penampang
Henry Gumisi
Tambunan
Suzie Stephen Tuning
Penampang
Marcus Payus
2001
Tambunan
Martha Ginun
Papar
Janiri Sipaji
Penampang
Alice Marcus
Bontugan Sugandoi (2004-Dinondo)
Tambunan
Dickson Jailis
Tanjung Aru
Esther Appplunius
Tambunan
Arnold Wences Linus
Kudat
Siti Sarina Mansur
Tongod
Malvin Kalbin
Papar
Georgia Joy Binsol
Kota Belud
Arie Famree Suis
Likas
Feraddy Okuling
Penampang
Cathy Woritus
Kota Kinabalu
Gideon B. Hilarius
Tambunan
Rosario Bianis
Tuaran
Apprillisa Sue Ann
Labuan
Mohd Rifanzie Ruji
Tuaran
Jacinda Faye
Lembah Klang
Fransisca Juingki
Kadamaian
Dabra Sia Ying Ying
Tambunan
Sheldon Elev Gungkit
Kundasang
Ferona Paimin
Tambunan
Lyron Felix
Penampang
Michelle Jill Richard
Karambunai
Christina Imelda Rudy
Reynaldo Paggie toi ko' Rey Kimara nopo nga Taang Koduo Sugandoi Kaamatan Taang Pogun 2006, sontoun sumusuhut dii nakalantoi isio do piboi'an Bintang RTM 2007.
Ginumu Bontugan Sugandoi
Mongongobi
Ginumu Nakalantoi
Toun
Tambunan
Penampang
Tuaran
Papar
Ranau
Kadamaian
Labuan
Kota Kinabalu
Likas
Kota Belud
Tongod
Kudat
Tanjung Aru
Inanam
Karambunai
Kounalan Sugandoi
Kolobusan Artis Tempatan Sabah
Nokointalang no do piboi'an Sugandoi diti minongukab kosiwatan kumaa mamaampayat montok popokito toilaan diolo kumaa id taang di lobi akawas gisom nakalantoi do pinapalabus ogumu artis di pinopoingkawas ngaran do Sabah. Artis dii nopo nga miagal di Rosario Bianis (Bontugan Bintang RTM 2016), Apprilissa Sue Ann (3 Juara 2016), Esther Applinius (Taang Koduo One in a Million), Reynaldo Paggie (Bontugan Bintang RTM 2007), Jo-Anna Sue Henley Rampas (Taang Koduo Bintang RTM 2009) Zackridin Zakri (Taang Koduo Ceria Pop Star) om ogumu po.
Longkod Promosi Kotombuluyan
Sugandoi nga iso nogi ralan do mompromosi boros om koubasanan tulun KDM kumaa tulun mantad labus loolobi no tutumombului mantad labus pogun. Monginmuai o mamaampayat Sugandoi om tulun Kadazan Dusun om Murut do lirik om rati boros id suang tikid rontop lirik di sindingon diolo tu woyo koubasanan om identiti boros id suang sinding-sinding boros Dusun dii sondii nga poinsuang o elemen-elemen koubasanan di nuru do potimporonon sogigisom.
Sukawati nopo nga watas id Regensi Gianyar, Bali, Indonesia. Maamaso banci toun 2010, kinoyonon diti nopo nga soginayo 55.02 km2 miampai populasi soginumu 110,429; om data bobos poinwagu nopo nga soginumu 125,470 (pintangaan do 2019).
Watas id Sukawati diti kohompit no kampung (kakadayan kelurahan om labus kakadayan desa) id Batuan, Batuan Kaler, Batubulan, Batubulan Kangin, Celuk, Guwang, Kemenuh, Ketewel, Singapadu, Singapadu Kaler, Singapadu Tengah om Sukawati.
Tinaru Abdal nopo nga tinimungan moboros berboros Turki id kiwaa ogumu tataboros Turkmen sosio-koubasanan tulun Indo-Turki id orubaan id tanga om kotonobon Anatolia, om haro nogi id poingion id Istanbul id kowoyo kouyuuyuon koposion do itinerant. Kouyuuyuon Koposion diti nopo nga kopionit kumaa abaabayan momonsoi musik id majlis pisasawaan om berkhatan. Pakalajaan suai id Abdal nopo nga kopohompit nogi tinning, momonsoi bakul om kapamansayan ayak.
Sumazau nopo nga iso kawo sayau do koubasanan id pogun do Sabah om ointutunan iti sayau id Sabah om nogi id Malaysia. Sumazau nopo nga iso sayau koubasanan do tinaru do Kadazandusun di asarau posilibohon ontok Tadau Kaamatan toi ko' kapanaandakan di suai di taandakon id pogun do Sabah ontok monikid wulan Mikat. Kolimpupuson nopo do wulan Mikat diti nga pinili' maya do koubasanan ontok di pogulu po tu kapononomon nopo do parai nga insan no sontoun. Koubasanan nopo nga opongo mongomot do parai id kolimpupuson do wulan Mikat. 
Sayau Sumazau nopo diti nga id suang do boros Kadazan om sumayau id suang do boros Dusun. Sumayau id suang do boros Dusun nopo nga kirati do sayau di kaanu popohompit do hogot minsayau i kirati do mindok-tindok. Ginumu nopo do susumayau id Sumazau diti nga nga amu i atantu nga mositi no haro o pasang toi ko' rapat, lobi ogumu nga lobi kohiok. Sayau sumazau/sumayau nopo diti nga mogisusuai moyo do tinaru. Pangangagung do tagung nga mogisusuai moyo do tinaru. Sayau diti ponokitanda do kounsikahan tumanud do watas toi ko' kinoyonon.
Soira sumayau diti sayau koduo-duo longon angakaton id pompod do lihawa om poguraon migal do tombolog di tumulud tumanud do rantak maya do alamaya. Koruhang do susumayau kusai om tondu sumayau maya do mitoguang om poguguraon o gakod maya do laang di okoto om poinsawaton do gontod gakod om poinsiribaon no moyo do rantak do sinding. Id timpu diti sayau sumazau/sumayau diti pointorion ontok mojlis om nogi karamaian. Tudu' nopo da kopio diti sayau nga montok mamaramit kinorikatan do Bambaazon di koubasanan nopo nga wonsoyon soira aie mongomot.
Suminundu
Suminundu nopo nga sinawaan di Kinoingan.Kitanak yolo do songulun tondu tolumis di pinungaranan do Huminodun.
Sunda
Boros Sunda
Boros Sunda nopo nga boros di gunoon id ginumu do 42 juta tulun om iso mantad dii rumpun boros Austronesia. Kosudong miampai dii nawayaan koubasanan boros dii, boros Sunda nopo nga gunoon id bobos togumu provinsi Banten, soboogian watas Jawa Kotonobon, om nokoinlaab gisom batas Kali Pemali (CIpmali) id watas Brebes, Jawa Tengah.
Sundait
Sunait nopo nga naanu mantad patod Boros Dusun "sunudai" om "karait", kikomoyon do haro ralan momisunud kokomoi do iso-iso ahal nga roiton poh iti gisom do koontok ii pamarait. Kosoruan do orongou iti sundait id rodiu kosolimbahan Kadazan om nogi Dusun nga di pogulu nopo nga toririmo do orongou iti ontok haro pitabangan.
Koubasanan do sundait nopo nga kisisimbar di kotompuirak, poinsusuai om koimbayat.
Pomitanan
Ogumu o kirop nga asio mato.
Mongokot nung kokoton.
Kosumbilingan o guas, kawagasan o tuntuh.
Waig id poring-poring, amu okunggu-kunggu.
Minsawat-sawat momiropuhan/momidompuran.
Soonlopot takano pinsolianan dot mangakan nga amu awi-awi.
Iri nogi pomolopot akanon nogi maha nogi it lopoton om pagarabon.
Id sodu kopo om talangon kono do tulang.
Atatak nopo yurangkaya tilombus tapatai, atatak nopo mosikin osodu noh kosimbulan.
Sundait
Sunduan Parai
Sunduan Parai nopo nga iso kotumbayaan do parai di nogompi do iso sunduan toi ko' rusod. Miagal di noilaan kotumbayaan sunduan parai nopo nga sobogian mantad animisme ii no kotumbayaan montok tikid kakamot di poinpasi kiharo o sunduan/rusod. Id suang konteks diti, pomutananam parai sabaagi iso gama di popohompit do posurungan miampai sunduan parai. Piromutan miampai sunduan parai nowonsoi maya mogisusuai upacara om momoguno boros jampi.
Kotumbayaan sunduan parai diti nopo nga iso kotumbayaan gulu dii pinotungkus mantad tontok animisme, kotumbayaan do tikid kakamot kiharo sunduan dii manamong. Poinwalad o kotumbayaan diti id koubasanan dii mananom parai maya tinungkusan om au korontob kumaa tulun Malayu no. Munso-punso no o kotumbaayan diti id kotulunan Malayu tuu noontok gama do karalamon akidah Silam om nogi koimogoton simbakuro om laguwagu. Ontok timpu diti, natalup no o kotumbayaan diti om minan gunoo' montok tongomolohing no.
Sung Hoon
Sung HoonKinosusuonBang In-gyu (1983-02-14) Mansak 14, 1983 (umul42)Nam District, Daegu, South KoreaSinikulanKyungwoon Middle School, DaeguDalseong High School, Daegu Yong In University, majoring in Sociology and Physical EducationKalajaMimingkono, ModelTounmimparagat2009dinondoAgenStallion EntertainmentKinawasTemplat:Convinfobox/pri3Korean nameHangulHanjaRevised RomanizationBang Seong-hunMcCuneReischauerSng HunBirth nameHangulHanjaRevised RomanizationBang In-gyuMcCuneReischauerPang Ingyu
Sung Hoon nopo nga nosusu di ontok 14 Mansak 1983. Isio nopo nga songulun mimingkono om model do Korea Selatan. Ngaran totootopot dau nopo nga i Bang In-Gyu nga sinimbanan kumaa do Bang Sung-Hoon tu mantad di tokoro po nga asaru isio do sumakit om insaru do badahon. Pinoumbulai dau o kenyataan dii id Variety Show I Live Alone id episod 312. Digulu nopo nga, isio nopo nga kukuma'au di nakalantoi id Universiti om spesifik id butterfly stroke. Solinaid do 14 toun iyau do kukuma'au nga nuru do lumabus id gana diti sabab do sakit id spinal.
Sunsuyon Baluarte (Boros Sepanyol: Puente Baluarte), miampai rasmi nopo nga Sunsuyon Baluarte Bicentennial (Boros Sepanyol: Puente Baluarte Bicentenario), nopo nga sunsuyon kabel id Meksiko. Poinladsong iti id pialatan do majlis pomukadayan tagayo Concordia id Sinaloa om Pueblo Nuevo id Durango, poingompus do DurangoMazatln, Meksiko 40D. Ninaru do sunsuyon diti nopo nga 1,124 m (3,688 kaki), miampai sinodu do longkod kabel nopo nga 520 m (1,710 kaki). Miampai ralan id 403 meter id sawat do lembah, otunan o Sunsuyon Baluarte sabaagi sunsoyon kabel kotolu bobos takawas id pomogunan, sunsuyon kawalu bobos takawas miampai poinggonop om bobos takawas id Amerika.
Nokoimpuun o pamansayan do sunsuyon diti di toun 2008, om nokohimagon di Milatok 2012 om nukaban kumaa trafik di koompokon do toun 2013. Sunsuyon diti nopo nga soboogian do ralan wagu i popiromut do pantai Atlantik om Pasifik id koibutan do Meksiko om monguhup do monginiba do timpu pamanahan montok Durango om Mazatln, mantad lobi kuang 6 bobog sumiliu do 2.5 bobog.
Struktur om kapamansayan
Ralan miampai apat wayaan sunsuyon dii, 20 meter linaab miampai 1,124 meter ninaru, tinokong id kinawang do 403 meter id sakai do bawang Baluarte soginumu 12 torigi, duo mantad dii nogi nga torigi do menara. Monikid do duo torigi dii nopo nga soninaru 18x8.56 meter id impohon, lumaab montok monipong do ralan, om kumoro kumaa 8x4.10 meter id boogian do sawat; i lobi akawas, P5, nopo nga 169 meter. 76 kabel keluli nopo nga katalib do pelana id suang do torigi montok mombontuk do 152 pamagantung id suang do ponguludan sampapas kipas duo satah. Jeti piolitan bobos takawas, P9, nopo nga sokinawas do 148 meter.
Katalib iti do gaung id konuluhan Sierra Madre Occidental miampai sinodu 390 meter, id siriba do geladak. Kopoiduan dau nopo nga 120 meter lobi akawas mantad mongigit rekod pogulu, Millau Viaduct Perancis, i kisinodu do 270 meter. Rentang taatanga do sunsuyon, 520 meter ninaru nogi nga sinodu kabel bobos tanaru id Amerika Koibutan, 37 meter lobi anaru mantad ko' Sunsuyon John James Audubon id St. Francisville, Louisiana.
Pamansayan do sunsuyon diti nopo nga nokotimpuun di 21 Mansak 2008. Pinoindalan do konsortium o gama dii, kohompit no do Tradeco Infraestructura, IDINSA, Aceros Corey om VSL Mxico, i nakaanu do kontrak antakan di Mikat 2007 mantad do komontirian pengangkutan om piromutan do Meksiko SCT, minangala do duo pombida i kigatang do lobi akawas. Nokoingkawas o kogunoon kousinan miampai okito kopio mantad do bidaan mantad soginumu do 1.28 bilion peso (MS$118 juta); tumanud do songulun pagawai SCT, iti nopo nga gama do ginumu struktur i nokohompit id suang do projek dii. Gama diti nopo nga noonuan do kounsinan mantad do Dana Infrastruktur Pogun Meksiko (Fonadin) om Durango-Mazatln Trust (Fiduma). Napalan no do kogunoon kousinan do sunsuyon diti nopo nga naanu kawagu maya do pamabayaran konsesi mantad mananamong ralan dii.
Pomilian reka bontuk kabel diti nopo nga winonsoi montok popomilo kotilombus o pamansayan kumaa soliwan mantad monikid duo torigi toponsol, miampai kaanu mongilag do gama di au otopot, apagon om mangakan do timpu talaid. Miinsomok do Milatok 2012, pamansayan do sunsuyon dii nopo nga minog do soginumu 1,500 kukumalaja om jurutera, 12,000 tan keluli om 90,000 meter padu simin. 447,000 meter padu watu nopo nga nukad montok poilihon id impohon do sunsuyon.
Pamansayan Sunsuyon Baluarte nopo nga soboogian mantad projek kigatang 18 bilion peso (MS$1.44 bilion) montok momonsoi do wayaan wagu i popiromut do Durango om Mazatln maya piipiro nulu id Meksiko. Tusin noguno montok momonsoi sunsuyon dii nopo nga lbi kuang 2.18 bilion peso (MS$158.7 riong). Iti nopo nga montok mongolon wayaan di koligogon kopio id timpak do konuluhan, i otutunan miampai songkinoyonon sabaagi "Tulang Dolikud do Rogon". Winonsoi o ralan laid dii antakan di toun 1940-an id bontuk do pomogunan di apangkal kopio gisom momoguno do keldai montok mogoit do kokoriu montok kukumalaja. Iti nopo nga iso wayaan soborongon maya konuluhan soninaru 500 watu (800 km). Ralan tagayo MazatlnDurango wagu nopo nga papahangkum do 63 terowong om 32 sunsuyon, walu mantad dii nopo nga kikinawas lobi ko' 300 meter (980 kaki). Soira opongo, wayaan wagu dii nopo nga kaanu mongingkuri timpu id pialatan do Durango om Mazatln mantad walu bobog kumaa duo bobog satanga. Kitudu iti montok mombontuk do soboogian mantad popiromut ralan id pialatan do kotogisan Atlantik om Pasifik Meksiko. Lobi kuang 2,000 korita naaga do momoguno sunsuyon dii monikid tadau.
Kohimaganan om bagas kumaa kobodian om sosial
Sunsuyon Baluarte nopo nga pinohimagon di Presiden Caldern antakan di 5 Milatok 2012. Pagawai mantad Guinness World Records nopo nga hino maamaso ababayan popohimagon diti montok monokodung do sunsuyon dii sabaagi sunsuyon kabel bobos takawas id pomogunan. Maamaso dii nopo nga lobi kuang 86 piatus do nopongo. Nopongo kopio iti id kolimpupuson do Milatok 2012, om milo gunoon maamaso oruhai no 2013. Ngaran rasmi nopo nga sunsuyon "Bicentennial" i sumuku kumaa duo hinotusan 2010 pongisytiharan kagabasan Meksiko mantad Sepanyol om kotimpuunon do Pisangadan Kagabasan Meksiko di toun 1810. Sunsuyon diti nopo nga pohimogonon kawagu montok kumoinduo maamaso sampapas koduo toun 2010 sabaagi soboogian do karamayan duo hinotusan, nga ponangguhan minongunsud do tadauwulan dii.
Maamaso ababayan dii, minamarayou i Caldern do sunsuyon dii sabaagi iso ralan montok "popiiso do mogigion koibutan Meksiko miagal di pogulu po". Pinopoilo nogi i pagawai do angkab disio do iri nopo nga kaanu popoingkawas do pamadagangan om kotombuluyan id kinoyonon dii, sabaagi iso kinoyonon di poinlisok kopio mantad Meksiko. Mosikin kopio o kinoyonon diti om ogumu pangadaan kooturan i mongunsub do tulun ginumuan montok maganu dadah, popolisok montok oiton sumoliwan om nogi mananakau id ralan laid do DurangoMazatln. Piromutan di osiriba id kinoyonon diti nogi nga manahak kobolingkahangan kumaa Pulis. Sunsuyon diti nopo nga noroitan sabaagi oumolig mantad po di konsep dau. Tumanud do pontadbir kakadayan tagayo id kakadayan do Pueblo Nuevo, sunsuyon om ralan wagu nopo nga minonguhup do popoingkawas koumoligan miampai popoingkuri do pisuayan wilayah dii. Pagawai dii nogi nga nakarait do angkab disio montok monguhup do popoingkawas kobodian do hiri. Karajaan pogun Durango nopo nga mamalan montok momonsoi taman porindustrian wagu id kinoyonon soginayo 4,300 ekar misampaping do wayaan, om gabenor Sinaloa nopo nga minangaga do koingkawasan montok pomogunoon do tuundorongon kapal rahat Mazatln mantad kinoingkawas do trafik tumalib desa. Projek diti nakaanu pinopoimbulai do 3,500 pakalajaan miampai pointilombus om 12,000 miampai au pointilombus. 
Intangai nogi
Katayadan do sunsuyon kabel bobos tagayo
Katayadan do sunsuyon bobos takawas id pomogunan
Sunsuyon Rice nopo nga sunsuyon id pintanganan do kakadayan Waterford dinondo, iri no tu boogian Ireland id ponong koibutan do kakadayan. Winonsoi o sunsuyon diti mantad id toun 1982 om nopongo do poimponu id toun 1986, nga noukab no montok gunoon do tulun ginumuan id toun 1984 miampai duo wayaan. Nopungaranan o sunsuyon diti tumanud ngaran di Edmund Ignatius Rice (iri nogi tu somonu nopo nga lohowon o sunsuyon diti sabaagi Sunsuyon Edmund Rice toi ko Sunsuyon Brother Edmund Ignatius Rice). Sunsuyon diti winonsoi sabab sunsuyon pogulu nopo nga au oumolig do gunoon.
Susanna Perini nopo nga' songulun mamalan bangkad om moninimung inus i poinlongkod id pulou Bali, Indonesia. Isido no i minonimpuun do jenama BIASA om lembaga inus BIASA ArtSpace. Maya sokodung dau kumaa kopoinlaaban do fesyen om inus id Indonesia, nakaanu isido do pomoroitan Knighthood of Order of Merit of the Republic mantad pomorinta Italia di toun 2017.
Toun-toun kotimpuunon
Nosusu id paganakan mamalan fesyen id Roma, Itali, nokointutun i Perini do fesyen mantad di tokoro po. Kalapas mininsingilo do antropologi montok sarjana, mininsingilo i Perini do fotografi om minongoi id bali, Indonesia montok gama mantad majalah IO Donna. Nagayat ginawo disido do koubasanan pulou tropis diti, mantad kopogikaakawaan do upacara kaadat-adato gisom ahal kokomoi koubasanan om rasuk tradisional. Au alaid mantad dii, minaganu koutuson i Perini montok mion id Bali om minanansawo miampai songulun pereka mantad Amerika, i Paul Ropp. Kalapas nosusu o 2 tanak diolo, i Nova Ropp om Sayang Ropp, miniada yolo.
Bangkad Winonsoi
Di toun 1994, minongukab i Perii do butik rasuk BIASA kumoiso id Seminyak, popointutun do woyo tropis momoguno do kain linen topurak. Antakan dii, poimponu po o Seminyak miampai ranahon di otomou om okuri po o butik. Kinoburuon do jenama dii nogi nga osonong kopio, gisom nokorikot do onom kadai id Bali om iso kadai id Kemang, Jakarta Selatan. Mantad koinsanai kadai id kinoyonon di, kiwaa BIASA+, sabaagi butik fesyen om inus.
Inus
Maya pogibaabarasan do surupu seniman id Indonesia, pinopoingkakat i Perini do BIASA ArtSpace di toun 2005. Lembaga diti kitudu do monokodung seniman Indonesia montok ointutunan do moninimung inus id suang om labus Indonesia. 
Maya BIASA ArtSpace, minonguhup i Perini do pinapadalin om minoncetak piipiro ulasan kokomoi karya-karya sastara mantad do pongkritik Itali, Achille Bonito Oliva, pinotimpuun mantad di "Thisoriented. 2nd Stage" (2009) sabaagi iso ulasan kokomoi inus fotografi mantad magaganu gambal Italia Matteo Basil i pinokito id BIASA ArtSpace. Duo toun potilombus, pinoposoliwan i Perini do "Seni Setelah Tahun Dua Ribu" (2011), koleksi pongintangan Oliva kokomoi koinusan di toun 2000.
Di toun 2016, pinoposoliwan i Perini do iso koleksi poimbida i roitan do WEARART, i minongadaptasi karya koinusan mantad artis monikid musim kumaa do rasuk kaftan.
Suai ko' BIASA ArtSpace, Perini miampai personal nogi nga' manahak sokodung kumaa seniman multimedia kontemporari miagal di Laurent Montaron, Keren Cytter om Enrique Ramirez.
Susumuni nopo nga mantad do kakamot poimpasi hiti id pomogunan. 
Susumuni nopo nga organisma it poinsuang id pogun Planti. Momoguno do binabang tadau iti susumuni do papanau do potosintosis.
Susumuni kapaampai do toinsanan it songimpasi iy milo do momonsoi takanon momoguno do klorofil do papapanau potosintosis om momonsoi do kanji. Koonsi do susumuni misuai mantad do koonsi do buru-buru id pipiro kourasai tu susumuni nopo nga haro tolig koonsi.
Koubasanan nopo nga piibogion iti susumuni do pipiro koiradan miagal do:-
susumuni kibunga iri:
mongua
awu mongua
susumuni ingaa tua.
Borassus flabellifer
Tua do piasau pamira, Borassus flabellifer (noroitan do Thaati Munjilu) padagangon id tomu Guntur, India.
Tonsi kunit
Ubigantang oomis, Ipomoea batatas, Maui Nui Botanical Garden
Pandan owongi toi Pandanus amaryllifolius
Tapayas Kalipo
Tapayas karika
Sarai toi Cymbopogon citratus
Bongkuang toi Pachyrhizus erosus
Fuji (apol)
Tunduk do sayur manis toi Sauropus androgynus
Piasau toiCocos nucifera
monusui nopo nga abaabayan di asaru do wonsoyon iso-iso tinaru montok popotikid susuyan toi ko' tangon, haro nogi ii monusui miampai haro poginsanangan. monikid tinaru haro o susuyan diolo sondiri. haro ii kironit pinsingilaan, pomohiok toi ko' susuyan kokomoi tinaru diolo ii poposotol do waya toluud. elemen di oponsol is susuyan nopo nga miagal do plot, karakter om idea di monunurat. boros "susuyan" nopo nga morujuk do susuyan di manga polombuso nga haro nogi ii kosuang do ralan poposusui momoguno do media suai montok popotolinahas di susuyan.
Susuyan Mondou
Susuyan Mondou nopo nga iso o nawayaan kokomoi songinan tarob toi ko' nointutunan nogi sabaagi mondou di poinlisok id iso kuang i poingion id Kampung Lawa Mondou Telipok. Mondou nopo diti nga sumuku montok tarob id boros Kadazan-Dusun. Mitos toi ko' kotumbayaan id gulu-gulu nga popointalang do kuang nopo dii nga poimponu miampai amas. Sundung po do ingkaa, mitos nopo dii nga minangan olimon do tulun ginumuan kalapas do nokopoindalan yolo do iso linahas om ponoriukan. Mulong po do ingkaa, kakal po do haro o kuang dii gisom dondo nga ralan nopo do sumuang nga naantaban no gama do napayang.
Sutera Harbour
Sutera Harbour nopo nga longkod peranginan id Kota Kinabalu, Sabah, Malaysia. Ii nopo nga kiwaa duo hotel kitaang 5 rombituon, padang golf reka bontuk 27 luang Graham Marsh, marina 104 dermaga om kelab golf om desa eksklusif miampai koumatan rekreasi di agayo pointoguang Laut China Selatan miampai latar likud Taman Negara Tunku Abdul Rahman. Ontok toun 2014, naanu do GSH Corporation i poinlongkod id Singapura o resort dii.
Kiwaa 956 linimput koinsanai miampai popiamung duo hotel kitaang 5 rombituon dii, poposiliu dii resort bobos agayo id Kota Kinabalu om Borneo.
Switzerland (; Jerman: die Schweiz, Perancis: Suisse, Itali: Svizzera, Romansh: Svizra), nopo nga poinhimag id piisaan Switzerland (Confderatio Helvetica id boros Latin, om kod pogun id ISO nopo nga CH), nopo nga iso pogun id Eropah id kiwaa aiso pantai om kiwaa kalaaban do 41,285 km om kiwaa soginumu 7.5 riong tulun mogigion. 
Kotoinaan Switzerland nopo nga baagi kumaa 26 kanton, onom mantad di nopo nga kasasari kosiliu sabaagi ''opintanga kanton" tu kiwaa kopitongkiadan do tolu kanton om bagas dau nopo nga miilang iso no wilayah id suang Majlis Damung-Damung. Ibu negara nopo do Switzerland nga iri watas do Bern om watas tagayo nopo dau nga Zurich (id nakaanu kinoyonon di haro kualiti koposion di osonong mantad toun 2006 gisom 2007).
Switzerland nopo nga miwolit miampai Jerman, Perancis, Itali, Austria om karajaan tokoro Liechtenstein. Koulunan Switzerland nopo nga mogikaakawo boros om kiwaa apat boros rasmi ii nopo nga boros Jerman, Perancis, Itali om boros Romansh ii au kopio nointutunan.
Opuhawang nogi Switzerland miampai do nawayaan sabaagi pogun ii neutral miampai au mongiro do timpu miparang toi ko damai (au insan kohompit id pisangadan kumaa kuasa asing mantad toun 1815). Mantad dii, nosiliu o Switzerland sabaagi do tuan walai kumaa do mogikaakawo pertubuhan sompomogunan miagal ko Kotinanan Pogun Poinsompuru, sundung do ibu pejabat nopo nga id Bandaraya New York, nga kiwaa nogi jabatan id Switzerland. Taandakon o Tadau Merdeka ontok 1 Magus 1291 id Switzerland; tumanud nawayaan pogun diti, di timpuunon nopo nga iso piomungan, nga tumilombus nosiliu do pisompuruan mantad toun 1848. 1 Magus nopo nga sabaagi koundarangan umum hinombo bank om pejabat pos om nogi togori don ginumuan nopo nga pointobon. 
Schweizerische Eidgenossenschaft nopo nga istila boros Jerman ii haro id dokumen rasmi. Ngaran boros nopo id Latin nga "Confderatio Helvetica" (piomungan Helvetik) om kod pogun nopo nga "ch" montok internet om sosokot kulita nopo nga kokomoi Helvetii, ii poingolong kaum Celt kuno ii nokoumbal do mogiigiyon id dayat Alp; ngaran diti nopo nga poinsuat id Kitab Vortaro toun 1923.
Nokoinlaab id utara om sisi selatan konuluon Alp id Eropah kotonobon tanga, Switzerland ii kolimput do kopogisuusuaian landskap om iklim id koiyonon terbatas 41,285 kilometer persegi. Populasi nopo nga kiikiro 8 juta miampai purata kepadatan mogiigiyon kiikiro 195 tulun per kilometer persegi. Lobi kumaa do boogian selatan konuluon pogun dii, mingkuuri o mogiigiyon id boogian utara. Kanton nopo nga ii taagayo kopio id Graubunden, i poimponu do poingiliu id Konuluon Alps miampai ginumu tulun nopo nga 27 kilometer persegi. 
Sistom pomorintaan Switzerland nopo nga unik. Nosiliu iti sabaagi do pogun pisompuruan mantad di 1848. Momoguno do sistom demokrasi potilombus om pomorintaan dau sondiri miampai turu tulun puru ii nopili do Porhimpunan Pisompuruan. Koturu-turu tulun dii nopo nga momuruan do jabatan gulu. Status diolo nopo nga arait do panalad. Ii kagayat ginawo nopo nga, turu tulun di nopili nopo nga mogisoosoli do sumiliu presiden. Jawatan sabaagi presiden nopo nga solinaid do sontoun. 
Piomungan Switzerland nopo nga abaagi kumaa 25 kanton, ii nopo nga: 
Switzerland nopo nga kiwaa kobodian di stabil, makmur om kiteknologi takawas. Ontok 2011, kosuang o pogun diti sabaagi golongan pogun termakmur id pomogunan miimpohon do pendapatan per kapita. Pogun diti nga id taang kosiam nohopod miampai ginayo KDNK om id taang kotolu nohopod om onom tumanud kosulimbangan kemampuan berbelanja. Switzerlaand nogi nga id taang ko-20 tumanud ekspor, sundung do saiz nopo nga okoro. Nakaanu nogi rating takawas id Eropah montok Indeks Kobibasan Kobodian 2010. Pondapatan per kapita pogun diti nga lobi akawas mantad kogumuan pogun Eropah Kotonobon do suai om Jipun.
Poingiliu o Switzerland id pialatan do mogikaakawo koubasanan Eropah om minangarahung do pogun diti. Kiwaa tolu boros rasmi nasional ii nopo nga boros Jerman, Perancis om Itali, miampai iso boros rasmi momogun, boros Romansh. Pomorintaan pisompuruan nopo nga wajib momoguno kotolu-tolu do boros rasmi dii om id parlimen nopo nga popotounda do mamaamadalin. Potiitikid mokiikinobos Switzerland nopo nga mositi minsingilo do iso mantad boros rasmi do suai gisom kogumuan mogiigiyon nga milo do dwiboros. Sabab do ogumu mogiigiyon om pakalaja asing (kiikiro 20%), boros Inggeris nogi nga asaru do gunoon. 
Kosoruan ugama id Switzerland nopo nga Katolik Rom soginumu do 45% mogiigiyon. Kiwaa nogi proteston kiikiro 35% om imigrasi ii minogowit do ugama Silam om Ortodoks Kosilahon miampai do 2.5% om 1.5%.
Suai ko minongimpuun gamasi sabaagi susuminding ontok di 7 o toun, tinumanud nogi i Syafinaz do pinsingilaan organ elektrik om piano ontok di 7 om 10 toun. Minongoput i Syafinaz do ponudukan muzik dau hilo Universiti Laguwagu MARA (UiTM) om nakaawi ponginabasan miampai Ijazah Sarjana Muda dalam Muzik. Isido nogi nga songulun susuminding i noonuan pinludaan klasik id siriba tapanai di Siti Chairani Proehoeman (vokal), Muzaffar Abdullah (piano), om nogi veteran id suang ponudukan muzik om kosolimbahan klasik id Malaysia. Minaganu nogi i Syafinaz do inisiatif maya minomogonop kursus oniba id Jerman miampai Heidrun Maria Hahn, songulun susuminding opera Jerman, pogulu minaganu komitmen sabaagi susuminding opera.
Rolou soprano operatik di Syafinaz nopo nga poinsuang id kawo coloratura soprano om kiwaa julat rolou mantad D3 gisom F6, ii no do kosudong isido suminding do repertoir om aria mantad komposer miagal di Mozart, Puccini, Bellini, Delibes om Verdi. Nopili isido montok mongigit kono sabaagi susuminding soprano solo id suang opera Carmina Burana karya Carl Orff, miampai 100 puru koir om Orkestra Simfoni Kabansaan Malaysia, buruanon di Roland Peelman.
Sybil Medan Dalytoi ko' lobi nointutunan sabaagiSybil Kathigasu(3 Manom 1899 - 12 Mahas 1948) nopo nga lundu Tana' Tabai i minonguhup ogumu koposion, iri no tu nokopongumolig isido lobi mantad hatus tinaruCinamamaso kopomolintaan Jipun id Tana' Tabai. Lansanon isido do Tinaru Cina id Malaysia sabagi songulun di kiginawo tosonong. Montok momuhondom kinosonongo disido, pinungaranan o iso ralan tagayo id Ipoh momoguno ngaran disido. Minanahak nogi Karajaan British do Pingat King George montok goos disido.
Nosusu isido sabaagi Sybil Medan Daly ontok 3 Manomr 1899 id Medan, Sumatera, Indonesia om molohing nopo dau nga i Joseph Daly, songulun momumutanom kipusakag Ireland-Serani/Eurasian, om Beatrice Matilda Daly nee Martin, songulun bidan kipusakag Perancis-Serani/Eurasian. Ngaran tanga disido nopo nga sabaagi momuhondom kakadayan kinosusuon dau, Medan. Ginumayo isido id Tana' Tabai. Nokotorimo isido pinludaan sabaagu noos om Bidan id Singapura ontok di 21 o toun. Miniongoi isido miampai Dr. Abdon Clement Kathigasu, songulun dokutul kpusakag India Malaysia mantad bansa Tamil Ceylon (baino nopo nga tinaru Tamil Sri Lanka) ontok 7 Milatok 1919 id Ponimungan (gorija) St John, Nuluhon Nanas, Kuala Lumpur. Monoina yolo iso klinik id Brewster Road (baino nopo nga Jalan Sultan Idris Shah), Ipoh, Perak solinaid 15 toun. Milo isido mimboros do Boros Kantonis miampai osonong. Isido nogi nga songulun Katolik om vegetarian.
Soira pinorinta do Jepun o Tana' Tabai ontok toun 1942, luminisok om minundaliu yolo id Pekan Papan, Perak, kiikiro 20 km id kotonobon bandar Ipoh. Ogumu mogigion Cina id kakadayan diti i kumalaja sabaagi pelombong om mongingindapu.
Ihumon om patayon do tentera Jepun o mogigion Cina gama nawayaan anaru id China. Suhuon yolo momonsoi sunsuyon om Landasan Keretapi Maut id piolitan Thailand-Myanmar. Sumaap o tentera MPAJA kumaa kemaraan tentera Jepun id Sungai Siput, Tanjung Malim, Slim River, Papan, Pusing, Gopeng om suai-suai kinoyonon.
Mimpuun i Sybil om sawo dau manahak kouhupan pongusapan om nogi koilaan kumaa gerakan bawah tanah maya walai kadai tinuridong di Kathigasu id Pekan Papan, Perak. Minongukab kawagu yolo klinik hihimu (rahsia) om minohowit tulun sumakit, tentera MPAJA i nongosindualan id klinik dii moi onuan do pongusapan. Ontok dii, kiwaa 6000 lansanon gerila MPAJA i sumangod do tentera Jepun. Nosiliu nogi o Sikul St Michael do ibu pejabat polis tentera Jepun ontok dii. Ogumuhuguan Cina i dipancung miampai au no onuan kosiwatan mimboros.
Nagakom o misasawo dii do tentera Jepun om numan inggorito soira noilaan o goos diolo monguhup gerila anti Jepun. Au Jepun mengesyakkinya tu okon yolo ko tulun Cina om au koilo mimboros Cina. Au Sybil minoposunud ngaran- ngaran- do gerila MPAJA. Minaan kodongo sondulu om sinulu do dalat id siriba sondulu dau. Nolonuk o gakod dau noontok besi alasu, binobog do guas poring om noinggorit do rawatan waig. Naraag o tulang dau id likud, notipuan tulang om roo. Tinorubung isido gama minonguhup gerila anti Jepun om minopoopi do rodiu. Aanu o kosolimbahan rodiu maya gelombang oniba miampai kod 'Josephine' . Gunoon o rodiu di montok maganu koilaan om rahsia mantad Rodiu BBC. Sumusuhut, pinosuang id Penjara Batu Gajah ontok 1943 soira minanahak o Kempetai Jepun do koilaan kokomoi nunu winonsoi dau. Natampasi isido mantad sangod om nopupusan o Pisangadan Dunia Kedua ontok Magus 1945. Kalapas tolu minggu, Kapten David mantad tentera British i rinumikot kawagu id Tana' Tabai minongoi ruba disido id Penjara Batu Gajah. Pinoidu i Sybil om noowit kawagu kumaa Papan om pinaatod hilo England miampai kapal tutumulud montok monorimo pongusapan potilombus.
Minidu pogun isido di 49 o toun ontok 4 Mahas 1948 id Hospital Lanark, Scotland, Britain noontok septisemia gama ganit nakalaid id roo, noontok sepakan but Yoshimura, ii minonginggorit dau . Minopoindlaan o Glasgow City Medical Center do bedah siasat kumaa rata disido om nadalaan no naraag o organ-organ id suang tinan dau. Linobong o rata disido id pamalabangan Lanark. Sumusuhut ontok toun 1949, noowit o rata dau ginumuli hilo Ipoh om linobong id pamalabangan Roman Katolik i misampapaing do Ponimungan (gorija) St. Michael om mitoguang do Main Convent of the Holy Infant Jesus (baino nopo nga SMK Convent) id Brewster Road (baino nopo nga Jalan Sultan Idris Shah), Ipoh.
Sydney nopo nga bandar i tagayo kopio id Australia om nogi ibu damung montok New South Wales. Sydney nopo nga bandar raya ii nokoburu no id mogisuusuai gana miolit do Melbourne ii poingiliu id Victoria. Sydney nopo nga bandar di pointuo no id Australia mantad po di 1788 om kota taagayo id hemisfera selatan. Mogiigiyon id Sydney nga kiikiro do lobi ko 4.2 juta tulun id koiyonon do metropolita om 151,920 id suang bandar om yolo nopo nga nointutunan sabaagi do "Sydneysider".
Silvester San nopo nga bishop id Denpasar, Indonesia, mantad di 2008.
Nosusu i San Silvester id Mauponggo, Nagekeo Regency, Flores, ontok 14 Magus1961.Isio nopo nga tanak di Roben Robo (tapa) om Katharina No'o Nore (tama). Nakaawi isio ponginabasan id SDK Maukeli, Seminary High St. John Berkmans Todabelu Mataloko Ngada (SMP-SMA), Philosophy of Catholic High School (STFK) Ledalero Maumere, om nosiliu sabaagi paado Keuskupan Agung Ende ontok 29 Madas 1988 (pinosiliu) di Msgr. Donatus Djagom, SVD, Archbishop of Ende.
Kalapas nosiliu sabaagi paado, noonuan isio tonggungan sabaagi mongunguhup paado id paroki Spiritu Tobitua, om mongia' id seminari Mataloko Todabelu. Ontok 1990, minsingilo isio id Universiti Pontifical Urbaniana id Rome, poimbida id suang Teologi Alkitab om ontok 1992 nakaanu isio lisin maya thesis "The Mercy of God in the Parables of Luke 15". Kalaps nosiliu momoluda seminarian om mongia' id Maumere Ritapiret STFK Ledalero mantad 1992 gisom 1995, ginumuli kawagu isio id universiti om nakaanu ijazah kedoktoran id Urbaniarum Biblical Theology ontok 1997miampai disertasi kokomoi "The Experience of the Risen Lord in Luke 24:1 -35". Ontok 1998, ginumuli isio id Indonesia om nosiliu staff momoluda id Seminari Ritapiret om mongingia' id STFK Ledalero. Ontok toun 2004, pinosiliu isio sabaagi Praeser id Seminari Ritapiret.
Pinosiliu i San Silvester di Paus Benedict XVI sabaagi Uskup Denpasar miagal di pinalabus do Holy See ontok 22 Milau 2008.
Syria (  Sriy atau  Sriyah), toi ko' ii poimbida' Republik Arab Syria (  ) nopo nga iso pogun id Asia Kabaatan kotonobon i miwolit miampai Rahat Mediterranean om Lubnan id kotonobon, Palestin id kabaatan kotonobon, Jordan id kabaatan, Iraq id kosilahon om Turki id koibutan. Pogun Syria moden nopo nga bagas mandar Perancis i nokodimpot do komordikaan di toun 1946, nga nawayaan dau nokotimpuun pogulu alaf ko-4 SM. Kakadayan tagayo Damsyik nopo nga koumbal do nokosiliu longkod kotoinaan Empayar Umayyah om songinan ama' watas Empayar Mamluk.
Taakanon nopo nga roromu di milo akanon i koubasanan do kiharo karbohidrat, lunok, waig om/toi ko' inumon do tulun om nogi dupot montok maganu nutrien/kounsikahan.
Kogumuan tinaru nopo nga' haro nasankan koubasanan sondii: koubasanan om pogogonsok di poimbida, kopoguluanan dan koubasan. Ponoriukan kokomoi diti pinungaranan gastronomi . Ponoriukan kokomoi taakanon nopo lohowon sabaagi do simbakuro taakanon.
Roromu di noroitan tolonon do organisma om diasimilasi do sel-sel organisma montok manahak ginoris, popotindohoi kopooposion, toi ko' mongunsub sinunion. Monikid dupot kiwaa woyo pangaangakanan di mogisuusuai montok momogonop kosukupan metabolisme ogingo diolo', kumingkiap montok momogonop pisuk sidsorili pointantu id suang konteks sidtana' pointantu.
Koonuan taakanon
Osomok no do toinsanan taakano nopo nga' aanu mantad susumuni toi ko' tayam. Om milo noggi poboroson do osomok no oinsanan i poimpasi koumbal poposiliu do taakanon, i akanon sabaagi do diet toi ko' ababayan amal do tongotulun.
Taap rumbio
Taap rumbio nopo nga sangkawo do taap ii nowonsoi mantad do roun rumia. Taap rumbio nopo diti nga nowonsoi miampai do sanlapis roun ii lohowon do taap kudi om taap mantad do duo lapis nopo nga sabaagi do taap pakai toi ko' "mato katam". Taap mato katam nopo nga lobi kapal om atahan mantad do taap kudi nga apagon-pagon o gatang dii.
Taco (lohowon do ) nopo nga takaanon koubasanan koulunan Mexico ii nowonsoi mantad do tortilla tokoro kisuang do mogikaakawo inti kohompit no ogumu kawo daging, kacang, kokotuan om keju ii linikod om naakan momoguno longon . Ii nogi nga asar do hadangon miampai mogikaakawo bumbu miagal ko salsa, guacamole, toi ko' krim toonsom om bawang lado. Iti nogi nga iso kawotaakanon id disan ralan ii nointutunan do sompomogunan. 
Takaanon diti sondii nga haro no pogulu korikatan do peneroka om penakluk Sepanyol kuminaa do Mexico; miampai do hinta antropologi do tulun asli ii poingiyon id koiyonon do tasik Lembah Mexico maya tradisional nopo nga mangakan taco kisuang do sada tokoro. Bernal Daz del Castillo id suang rombongan ii binuruan di Hernn Corts nopo nga minongdokumentasi iso taakanon ii popokito takanon miagal diti ii naakan diolo ontok do minundorong id Coyoacn.
Taco kawo diti nopo nga momoguno perut lembu id sawat chorizo ii linugu sabaagi inti id duo tortilla tokoro ii pinitimpak om pinirolot miampai do guacamole, salsa, bawang om roun ketumbar.
Taco udang (tacos de camarones)
Taco diti nopo nga taakanon poimbida mantad Baja California momoguno udang linugu toi ko' ginuring miampai lado toi ko' kubis, pico de gallo, avokado om krim toonsom toi ko' sos sitrus/mayonis ii pinorolot ngaawi id sawat do tortilla luong om tapung. 
Suai po
Kiwaa nogi woyo kopotoundaan poimbida id oosokon tulun Texas ii ko'iyo do tortilla luong tolomok toi ko' tapung ii kisuang do daging, tontolu toi ko' keju om nogi roromu-roromu do suai, ii asaru do posurungon ontok timpu makan kosuabon. 
Tadau (simbol ) ko id Boros Malayu nopo nga ointutunan do Matahari, nopo nga iso rombituon di tosomok kopio miampai do Bumi i kisinodu do purata 149 680 000 kilometer (93,026,724 watu). Tadau om walu planet ii mombontuk Sistom Suria.
Tadau Boros Tina Sompomogunan nopo nga taandakon do sompomogunan ontok 21 Mansak i pinatantu do UNESCO ontok 17 Milau 1999. Karamayan diti pinoimagon ontok Pitimungan Agung Koisaan Tinaru - tinaru Miiso mantad goos poposiliu toun 2008 sabaagi Toun Boros Sompomogunan. Iti nogi nga montok mongunsub do kopurimanan kokomoi mogikaakawo boros om koubasanan om popointutun do multiboros. 
Tadau Boros Tina Sompomogunan naanu gaa sompomogunan ontok Tadau Koguraan Boros di ramayon id Bangladesh (gulu nopo id Pakistan Kosilahon) mantad toun 1962, soira haro soboogian mokiikinobos universiti Bangladesh pinatai pulis om askar Pakistan id Dhaka montok tuminanud Koisaan Boros Bengali.
Tadau Boros Tina Sompomogunan ramayon monikid toun id pogun di kosuang sabaagi puruan UNESCO montok popoimbulai mogikakawo boros om koubasanan.
Id Bangladesh, 21 Mansak 1952 nopo nga tadau kinouliton montok piipiro tulun Benggali id wilayah Bengal Kosilahon ontok dii - Pakistan (ii nopo nga pogun nakagabas Bangladesh) nopo nga mininggoos do mongiktiraf boros Bengali sabaagi Boros Rasmi Pogun Longkod om okon ko Boros Wilayah. Iti nogi nga nintangan do tongoulun Benggali India id damung-damung India Benggala Kotonobon, Assam, Jharkhand, Tripura om wilayah koisaan Kepulauan Andaman om Nicobar.
Tadau Deepavali
DiwaliPonindak Rangoli decorations, winonsoi momoguno tapung toi ko' togis di alus, ointutunan ontok Diwali.Lohowon nogi sabaagiDeepavaliObservedbyHindus, Jains, Sikhs, some Buddhists (notably Newar Buddhists)kawoReligious, cultural, seasonalKapansalanSee belowKapanaandakanDiya lightingpuja (worship and prayer)havan (fire offering)vrat (fasting)dna (charity)mel (fairs/shows)home cleansing and decorationfireworksgiftsand partaking in a feast and sweetsTumimpuunTemplat:UbliOpupusanTemplat:UbliTadauwulanAshvin Krishna Trayodashi, Ashvin Krishna Chaturdashi, Ashvin Amavasya, Kartik Shukla Pratipada, Kartik Shukla DwitiyaTemplat:Infobox holiday/wd2024dateOctober
Karamayan Deepavali (: ) toi ko' Diwali nopo nga iso karamayan do tutumanud ugama Hindu i ponokotanda' do kinalantayon kuasa' kosonongon kumaa kuasa karaatan, maya simbolik nopo nga kikomoyon do babang di mamabang do kotuongon. Rati poinlisok dau nopo nga poposuni do woyo-woyo positif montok sumiliu do individu di lobi osonong miampai monolibamban woyo-woyo negatif id suang tinan dati montok koburuon rohani.
Kotimpuun o Tadau Deepavali miampai momihid tumau bijan id tulu om tinan montok poposogit tinan, suhutonon do upacara sambayang miampai do paganakan id walai om mokianu restu mantad molohing pogulu do mongoi kuil. Oinsanan tulun manambasaan do basaan wagu, miilang do taakanon i pinotounda do poimbida' montok Deepavali om nogi tumombului do walai koobpinayan om tongotambalut. Ontok totuong, poopuyon o lampung om bunga tapui om nogi mercun montok mamaramai po kawagu kapanaandakan dii.
Ngaran karamayan diti minongolos do i sondii dau nga boros miamung i minaganu boros Sanskrit  dpa i mogowit rati do "babang" toi ko' "lampung" (maya  deepam toi ko' tpam) om  vali i kirati do "baris", "garisan" toi ko' "ralan" (maya  vai), mantad dii  dpwali toi ko' "deretan babang" milo onuan rati do kapamanahan kumaa do babang.
Tadauwulan-tadauwulan id suang kalendar di mogisuusuai
Papaapui o tangaanak do pilasut id bontuk swastika sangadau pogulu do taandakon o karamayan Deepavali. 
Romiton o karamayan diti solinaid timpu di mogisuusuai tumanud komuniti i mogisuusuai nogi. Sundung do tadau-tadau teras dau nopo nga miagal om koontok do tadau-tadau di miagal id pointongkop Nepal om India, nga koontok o tadau-tadau dii ontok wulan Gregorian di misuai tumanud do versi kalendar Hindu i gunoon do tulun id kinoyonon dii. Versi Amanta ("opupusan ontok tanak tulan") kalendar Hindu gunoon sabaagi kalendar kabansaan India. Tumanud kalendar diti i gunoon do pointongkop id India kabaatan om Maharashtra, kapanaandakan onom tadau diti owiton mantad apat tadau tohuri wulan Ashwayuja (Ashwin id suang boros Marathi) om duo tadau kumoiso wulan wagu Kartika. Tumanud versi Purnimanta ("opupusan ontok wulan misawang") i pointongkop id India koibutan, koontok o Diwali ontok pintangaan wulan Ashwayuja/Ashvin. Id suang kalendar Gregorian, koubasan orikot o Deepavali ontok wulan Gumas toi ko' Milau.
Kapansalan ugama
Hogot Sanskrit "Deepavali" kirati do iso kopokitanan pilasut-pilasut i ponokotanda' do kinalantayon babang kumaa kotuongon. Mantad do kinorotuon toilaan do boros Sanskrit, nosimbanan o ngaran karamayan diti suminiliu Divali, loolobi no id India koibutan.
Limo tadau Deepavali
Pohoroon o kapanaandakan Deepavali solinaid do limo tadau id kogumuan kinoyonon id India Koibutan. Oinsanan tadau suai ko' Deepavali pinungaranan mantad koroitan sondii id suang kalendar Hindu.
Dhanatrayodashi toi ko' Dhan teras: Dhan kirati do "kekayaan" om Trayodashi kirati do "tadau ko-13". Mantad dii, miagal di natandaan id ngaran, oontok o tadau diti ontok tadau ko-13 saparu koduo wulan qamari. Tadau diti nopo nga olumaag montok momoli kakamot om amas. Binoros nogi do tadau diti sabaagi kinoimbulayon Jayanti Dewa Dhanvantri ontok menggodak o dewa-dewi om rogon-rogon do rahat tagayo.
Naraka Chaturdashi: Chaturdashi nopo nga tadau ko-14 i mananda' do norologo no i Narakasura, mantad dii nakaala o kosonongon do karaatan (boros Gujarat: Kali Chaudas).Id India kabaatan, iti no tadau karamayan di kopipio. Mosik o tulun Hindu do osopung kopio miagal ontok 4:00 kosuabon, modsu do tumau bijan om manambasaan basaan wagu. Papaapui yolo pilasut tokoro id posorili walai om momolukis do kolam/rangoli id soliwan do kolam diolo. Popoindalan yolo koroyohon poimbida' miampai kapatahakan kumaa Dewa Sri Krishna toi ko' Dewa Sri Vishnu i minongolig do pomogunan mantad Narakasura ontok tadau diti. Notumbayaan do modsu pogulu koimbulai tadau, soira milop-kilop po rombituon id tawan, miagal do modsu id Bawang Ganges di obitua. Mantad dii, soira misolowot o tulun ontok kosuabon, monguhot yolo "Nokoindalan nu no Ganga Snaanam?"Kalapas mamarayou, papaapui o tangaanak do bunga tapui i mananda' do korologohon di Narakasura. Sabap do iti nopo nga tadau kounsikahan, ogumu tulun makan kosuabon om makan dangadau miampai agayo om tumombului do koobpinayan. Ontok sosodopon, poopuyon kawagu o pilasut om royohon o Dewi Lakshmi om sambaon miampai sinurungan poimbida'. Ontok tadau i aiso tulan diti, ogumu i popoindalan upacara tarpana (kapaatadan waig om linsou bijan) i poimbida' montok todu moyang.
Mogisuusuai o kapanaandakan Deepavali diti id rantau-rantau pointantu:
Id India Kabaatan, naraka chaturdashi nopo nga tadau apangkal, miampai haro papaapui mercun ontok minsusuab.
Karamayan apangkal id India Koibutan nopo nga ontok sosodopon Amavasya (aiso tulan) miampai Lakshmi Puja, suhutonon do papaapui pilasut id walai.
Kapanaandakan Deepavali id Malaysia
Id Malaysia, romiton o tadau Deepavali ontok wulan koturu kalendar suria Hindu om silihon do koundarangan umum pisompuruan id pointongkop Malaysia tu haro pokiikiro 1.5 riong tutumanud Hindu i kogumuan nopo nga mantad India Kabaatan.
Totuong pogulu do tadau Deepavali nopo nga tadau montok momuhondom taki, todu om moyang di minidu no pogun miampai upacara sambayang tokoro id walai miampai paganakan di osomok. Ontok kosuabon Deepavali, modsu o tutumanud Hindu miampai momihid tumau bijan id tulu om tinan montok poposogit tinan om nogi lambang tobitua tinan om sunduan. Kalapas upacara tobitua di manada' do kotimpuunon wagu, sumambayang o tutumanud Hindu miampai paganakan id walai om nogi mokianu restu molohing pogulu do manambasaan basaan wagu om tumombului id kuil. Sumusuhut mongoi nogi yolo tombului id walai koobpinayan om tongotambalut diolo. Walai poingukab nga haro nogi montok tulun ginumuan.
Winonsoi o "Kolam" mantad tapung wagas di amu nowotikan sabaagi taakanon montok kilau om songongi suai tu otumbayaan o ugama Hindu do haro o Kinorohingan toi ko' Atman id tikid do winonsoi Kinorohingan id pomogunan diti. Mantad dii, aspek taralom do "kolam" diti nopo nga karalano' di bobos ouhan montok manahak toluod toi ko' karalano' popoilang toud alam miampai kakamot poimpasi di suai.
Id susuangon walai tutumanud Hindu, haro o ponindak "kolam", ponindak bunga aalus i linakar id tana' i koubasan nopo nga winonsoi mantad bijirin di mogisuusuai wotik. Ponindak "kolam" toi ko" ointutunan nogi sabaagi "Rangoli" diti okon ko' ponindak tomod, nga haro o rati sosial, kerohanian, om simbolik dau. Ii nopo nga lambang panyambahan dewa Lakshmi, Dewi Kolumaagan i notumboyo do tumombului walai diolo di kiharo ponindak "kolam" id susuangon walai diolo.
Mamalakar "Kolam" nopo nga karalano' do tongoondu Tamil do sumambayang kumaa Lakshmi, dewi kolumaagan, kolumison, om tuah om iso nogi upacara kougamaan montok tutumanud Hindu.
Tadau Kaamatan nopo nga tadau di ramaion do tinaru Kadazan Dusun Murut Rungus (KDMR) id pogun Sabah. Tadau Kaamatan diti ramaion tikid wulan Mikat montok mamaramai do soira opongo do mongomot. Id timpu dilaid, kogumuan tulun Sabah nopo nga tulun do agraria om mongugumo do parai. Iti nopo nga popokito do momomogun tinaru Kadazan-Dusun Murut Rungus Lundayeh (KDMR) nopo nga alaid no nokoimbulai hiti id pomogunan, om ointutunan nogi sabaagi do tulun di mananamong om momogompi do kotumbayaan, kooturan sosial, ugama om adat sondii. Baino, Tadau Kaamatan nopo nga iso karamaian montok mongunsikou do kopongoon mongomot om mongunsikou nogi kumaa bambarayon sabaagi sunduan parai.
Tadau Kabansaan Malaysia
Tadau Kagabasan, ointutunan nogi sabaagi do National Day (Hari Kebangsaan), nopo nga tadau kagabasan do Pisompuruan Tana' Tabai mantad Empayar British. Tadau nopo diti nga momuhondom do Pengisytiharan Kagabasan Malaya ontok 31 Magus 1957, om nokomoi id suang Ahal 160 Perlembagaan Malaysia. Taandakon o tadau dii miampai mogikaakawo ababayan rasmi om au rasmi pointongkop pogun. Tadau Kabansaan toi ko' Tadau Kagabasan, taandakon pointongkop Malaysia monikid 31 Magus tikid toun sabaagi panakatanda' nakagabas no o pogun mantad panaladan di toun 1782 gisom toun 1957.
Opurimanan o karamayan Tadau Kagabasan diti tumimpuun do bobog 12.00 pitangatuong hinonggo poloputon o bunga tapui i mogikaakawo wotik id tawan. Haro nogi ababayan perbarisan mantad mogikaakawo agensi montok mamaramai kowoowoyon antakan tadau dii. Tadau kagabasan ramayon miampai lobi aramai id Kuala Lumpur, lobi-lobi po id Dataran Merdeka.
Panaandakan tadau kabansaan di tagayo nogi nga poindalanon id Putrajaya. Bongunan-bongunan pamadagangan, walai om korita-korita nogi nga popokili om popokiwor do bondira Malaysia, Jalur Gemilang, montok mamaramai do tadau dii. Tadau Kabansaan nogi nga tadau koundarangan umum id Malaysia. 
Kaantakan-kaantakan i minogowit kumaa Kagabasan
Goos montok momodimpot kagabasan nopo nga nimpuunan di Tunku Abdul Rahman Putra Al-Haj, Luguan Panalad Malaysia koiso, i minomuruan do delegasi panalad-panalad om momuruan politik Tana' Tabai id suang rundingan miampai puru British id London montok Merdeka, toi ko' kagabasan. Miampai isio do Ponorikohon koiso Persatuan Cina Malaysia (MCA) Tun Dato Sri Tan Cheng Lock om Ponorikohon kolimo Kongres India Malaysia Tun V. T. Sambanthan. Soira nokopisompuru do tinaru Malayu, India om Cina, nodimpot iso piokunan Treaty of London 1956 ontok 8 Mansak 1956, moi do kaanu o Tana' Tabai kagabsan mantad Empayar British. Sundung do ingkaa, gama do pangantak logistik om kotoinaan, nokoundaliu o pengisytiharan rasmi kagabasan kumaa toun sumusuhut, ontok 31 Magus 1957, id Stadium Merdeka (Independence Stadium), Kuala Lumpur, i winonsoi poimbida montok kapanaandakan tadau kagabasan pogun. Tadauwulan pengisytiharan dii pinatatap mantad di Tunku Abdul Rahman piipiro tulan nokopogulu id suang iso pitimbungakan Perikatan id Melaka ontok Mansak 1957.
Nawayaan'
Ponuridangan Malaysia i kaampai no Pisompuruan Tana' Tabai, Koibutan Borneo/Sabah, Sarawak om Singapura noulud miampai rasmi ontok 31 Magus 1963, i kopihondot do kinoulitan toun ko-6 do kagabasan Pisompuruan Tana' Tabai. Piipiro isu mionit do pogoduhan Indonesia om Filipina pinapalaid do pengisytiharan gisom do 16 Manom toun dii nogi. Panapadan dii nogi nga winonsoi moi do milo o Kotinanan Pogun Poinsompuru momonsoi do tinjauan umum id Koibutan Borneo om Sarawak. Sundung ingkaa, kakal po nakaanu kagabasan o Koibutan Borneo om Singapura mantad British ontok 16 Manom 1963. Nokopogulu do nakagabas o Sarawak ontok 22 Madas 1963.
Poninanan Malaysia pinoisytihar ontok 16 Manom 1963, om taandakon sabaagi Tadau Malaysia. Kapanaandakan kagabasan di agayo nga pohoroon nogi ontok 31 Magus, tadauwulan mantad do kagabasan Pisompuruan Tana' Tabai, om Tadau Malaysia nopo nga kosiliu do koundarangan umum id Sabah. Sundung ingkaa, kotimpuun do 2000-an haro amu kangaaman ginawo tokuri id Kosilahon Malaysia i minoboros do kapanaandakan tadau kabansaan ontok 31 Magus nopo nga lobi kumaa id Semenanjung Malaysia no. Ontok 2009, pinootus o kolunduan' do kotimpuun 2010, taandakon o Tadau Malaysia 16 Manom sabaagi koundarangan umum pisompuruan om miampai do Tadau Kagabasan ontok 31 Magus. Om kotimpuun do 2015, Panalad Ahmad Shabery Cheek minoboros do kapanaandakan tadau kagabasan nopo nga taandakon miampai au mamarait toun moi do au mongiduan do mogigion Sabah om Sarawak.
Tadau Kagabasan (31 Magus 1957)
Ontok totuong 30 Magus 1957, lobi mantad 20,000 tulun tuminimung id Merdeka Square (Dataran Merdeka), Kuala Lumpur moi intong do kapanahakan kuasa mantad British. Nokorikot o Luguan Panalad timpu dumontol Tunku Abdul Rahman Putra Al-Haj ontok 11:58p.m. miampai puru sayap ngaawi do komulakan Simpung Perikatan mongunsalang duo minit kotuongon. Ontok pitanga tuong, pinaapui kawagu ii lampung, om pinolintuhun o Bendera Union id dataran dii miampai pinouni o sinding kabansaan domboyoon (royal) "God Save The Queen". Pinoinsawat o bondira wagu do Tana' Tabai maamaso pinouni o sinding kabansaan Negaraku. Sinusuhut ii miampai turu palak "Merdeka" do tulun ginumuan. Minanahak i Tunku Abdul Rahman do boboroson i mamarayou ababayan dii sabaagi "timpu bobos agayo id suang koposion tulun Malaya". Pogulu minanahak boboroson, noonuan isio do sonhatob kalung mantad mobi ngaawi do komulakan Simpung Perikatan sabaagi pamantangan kumaa kaantakan kinawayaan diti, miampai peta Tana' Tabai i poinpatu id sawat kalung dii. Nopupusan o ababayan dii ontok bobog koiso kosuabon.
Ontok kosuabon 31 Magus 1957, nokoundaliu o panaandakan kumaa id Stadium Merdeka i wagu nogi kopongo. Lobi mantad 20,000 tulun minongoi intong ababayan dii, i minimpuun ontok 9:30 kosuabon. Ii ngaawi nopo nokotindapou nga kohompit no raja-raja pogun Tabai, lundu-lundu songkosuai, surupu-surupu dulud pisompuruan om layat. Minopotunui o mobi do Rani, Duke of Gloucester do instrumen kagabasan kumaa Tunku Abdul Rahman. Sumusuhut, binasa' di Tunku o Proklamasi Kemerdekaan, i pinupusan miampai palak "Merdeka!" soginumu inturu miampai kaampayatan tulun ginumuan. Pinotilombus o ababayan dii miampai pinopoinsawat do Bendera Kabansaan Tana' tabai miampai noompot do sinding kabansaan i pinamain do tinimungan muzik soudor om kobong meriam soginumu 21 das, om sinusuhut do azan om sambayang kopongounsikahan sabaagi kapamantangan kumaa kaantakan tagayo diti.
Pinotilombus o tadau dii miampai ababayan perlantikan Yang di-Pertuan Agong koiso, Tuanku Abdul Rahman mantad Damung Sembilan, id Jalan Ampang, sinusuhut do pangalapan makan perlantikan koiso ontok di sosodopon sabaagi kapamantangan kumaa disio. Pinupusan o ababayan dii miampai ko kosolimbahan penarikan diri om kopokitanan bunga tapui. Ababayan sipoot om mogikaakawo ababayan suai nosiliu tanda do kosusuon kawagu pogun wagu diti.
Tombului
Tombului tapantang labus kaampai no: 
Surupu paganakan domboyoon (royal)
Raja om Ratu Thailand
Putera Mahkota om Puteri Jepun
Duke om Duchess Gloucester (mobi do Ratu)
Luguan Kolunduan'
Luguan Panalad Afrika Selatan, Johannes Gerhardus Strijdom
Luguan Panalad India, Jawaharlal Nehru
Luguan Panalad Pakistan, Huseyn Shaheed Suhrawardy
Luguan Panalad Vietnam, Phm Vn ng
Luguan Panalad Sri Lanka, Solomon Bandaranaike
Luguan MontiriPerdana Panalad Burma, U Nu
Luguan Panalad Kemboja, Sim Var
Setiausaha Negara Mirika Sompuu, John Foster Dulles (mobi do Presiden MS Dwight D. Eisenhower)
Mongongobi mantad jajahan Britain di suai
Gabenor Hong Kong, Sir Alexander Grantham
Luguan Panalad Singapura, Lim Yew Hock
Bagas surupu pentadbiran jajahan Britain
Sir Gerald Templer (bagas Pesuruhjaya Tinggi Britain id Pisompuruan Tana' Tabai) om Lady Templer
Lady Gurney (sawo do bagas Pesuruhjaya Tinggi Britain id Pisompuruan Tana' Tabai Sir Henry Gurney)
Lady Gent (sawo do bagas Pesuruhjaya Tinggi Britain id Pisompuruan Tana' Tabai Sir Edward Gent)
Pesuruhjaya Tinggi mantad pogun-pogun Komonwel suai
Pesuruhjaya Tinggi Kanada kumaa Pisompuruan Tana' Tabai, Arthur Redpath Menzies
Pesuruhjaya Tinggi Australia kumaa Pisompuruan Tana' Tabai, Tom Critchley
Pesuruhjaya Tinggi New Zealand kumaa Pisompuruan Tana' Tabai, Foss Shanahan
Poninanan Malaysia
Intangai nogi: History of Malaysia Emergence of Malaysia
Pisompuruan Malaysia, noturidong mantad pogun-pogun id suang Pisompuruan Tana' Tabai, Borneo Koibutan, Sarawak om Singapura, numaan poimogono ontok 31 Magus 1963, kopihondot do kinoulitan koonom kagabasan Tana' Tabai. Sundung do ingkaa, pinawaliu o kopoimaganan dii kumaa 16 Manom 1963, gama do au osokodung o Indonesia om Filipina do poninanan Malaysia. Mulong do ingkaa, minopoimagon o Borneo Koibutan om Singapura do kedaulatan ontok 31 Magus 1963. Saap mantad Indonesia nosiliu do konflik ketenteraan. Kipomusarahan o Indonesia do Malaysia sabaagi iso bontuk penjajahan kawaawagu kumaa Sarawak om Borneo Koibutan, i miwolit miampai watas Indonesia id Borneo. Sundung do ingkaa, au yolo mananganu kawagu duo wilayah dii, au miagal di Filipina tu mananganu boogian kosilahon Sabah. Montok popotumboyo Indonesia do Malaysia nopo nga okon ko' iso bontuk neokolonialisme, pinaanjul do Kotinanan Bansa-Bansa Miiso (PBB) iso tinjauan umum (okon ko' referendum) i popohompit ponorubungan miampai kiikiro 4,000 tulun, om nokotorimo 2,200 memorandum mantad tinimungan om sosongulun. Suruhanjaya Cobbold, buruanon di Lord Cobbold, nga binontuk nogi montok papatantu kulom sumuang do Malaysia ko' au o tulun id Borneo Koibutan om Sarawak. Totus kolimpupuson diolo, i popokito sokodung di atalang montok Malaysia id pialatan tulun Sabah om Sarawak, minongukab do ralan montok kopoimaganan Malaysia.
Pinoilo o poninanan Pisompuruan Malaysia ontok 16 Manom 1963, om kinoulitan nopo dii nga taandakon sabaagi Tadau Malaysia. Potilombuson do taandakon o Tadau Kagabasan ontok 31 Magus, tadauwulan do kagabasan Tana' Melyu, om ii nopo timpuunon i Tadau Malaysia nopo nga tadau koundarangan umum id Malaysia Kosilahon. Nga ogumu i au obobos ginawo loolobi tulun id Malaysia Kosilahon, tu haro i kopuriman do kapanaandakan tadau kabansaan ontok 31 Magus nopo nga poinlongkod no kumaa Tana' Tabai. Ontok 2009, winonsoi kootuson do mimpuun toun 2010, osiliu o Tadau Malaysia sabaagi tadau koundarangan umum pointongkop pogun suai ko' Tadau Kagabasan ontok 31 Magus.
Id siriba nopo nga tema-tema Tadau Kabansaan mantad di toun 1970 gisom baino.
Tema tadau Kagabasan 2012 nopo nga kontroversial, tu kokitanan nopo do kogumuan tulun Malaysia do tema dii nga sabaagi slogan komisiwal om okon ko' slogan patriotik (Janji Ditepati nopo nga jingle kempen di Najib Razak miririkot kopomilian tagayo 2013). Untotorion nogi "logo" nokoimagon gama reka bontuk dau i au konvensional. Vidiu sinding tema i pinosuang id YouTube (miampai lirik i sinupu di Rais Yatim) nga nakaanu ogumu tanda "au orohian" gama tonsi dau i nadaalan politikal om aiso pionitan miampai sunduan kagabadan. Mantad dii, numaan iduo vidiu dii mantad hilo..
Pinili o tema Malaysia Prihatin ontok 2020 gama Pandemik COVID-19 om sabaagi kapamagatangan do kopusahan oinsanan tulun Malaysia. Ontok 2021,sundung do sinding om logo nopo nga kakal i do miagal, sinimbanan o sinding tema mantad Malaysia Prihatin (tinondig di Aliff Satar, Syamel, Siti Sarah, om Aina Abdul montok versi sandad, om Ernie Zakri montok versi simfoni) kumaa Menang Bersama (tinondig di Faizal Tahir), sabaagi simbol tema National Recovery Plan (Pelan Pemulihan Negara), Malaysia Menang Bersama (English: Malaysia Winning Together).
Toun 2022 nopo nga panakatanda perarakan koiso i pinaharo kalapas 2 toun notingkadan gama pandemik, miampai tema Keluarga Malaysia Teguh Bersama. Kiikiro 20,000 nakaampayat mantad mogisuusuai kontinjen id perarakan dii.
Ontok toun 2023, tema Tadau Kagabasan Malaysia nopo nga 'Malaysia Madani: Determination in Unity, Fulfilling Hope'. Pinili o tema dii montok popogirot sunduan piuludan om momodimpot aspirasi oinsanan montok Malaysia di lobi apanggor id siriba kopomorintaan di Anwar Ibrahim.
Isu-isu Kinouliton Tadau Kagabasan 2015
Miampai sah, Tadau Kagabasan nopo nga tadau kagabasan nokoimagon montok 'pisompuruan' miagal di nokomoi id suang Ahal 160 Perlembagaan Malaysia, i tinurisong id siriba Pibatasan Pisompuruan Tana' Tabai 1957. Sundung do ingkaa, mimpuun 2015, id suang iso dasar i pinoilo do Panalad Komunikasi om Multimedia ontok dii, i Ahmad Shabery Cheek, kapanaandakan Tadau kagabasan nopo nga pohoroon miampai au poboroson/patayadon piro no toun mantad nakagabas. Kitudu ii moi do lobi inklusif kumaa Sabah om Sarawak, i minogidu mantad kopomorintaan Britis ontok toun di misuair.
Minanahak o Panalad Koburuon Tana' Sarawak, i tiagak James Jemut Masing do komi kumaa kopoilaan diti miampai minapatayad do Tadau Malaysia ontok 16 Manom nopo daa nga nuru osiliu titik pitimungan montok pisompuruan pogun, om okon ko' Tadau Kagabasan. Ka disio "Koilo ngaawi tulun do 31 Magus nopo nga tadau Kagabasan Malaya om Sabah ii nopo nga okon ko' tadau kagabasan tokou (Sarawak). Milo diolo taandakon ii id Malaya om Sabah tu miagal o tadauwulan kinagabasan diolo, om milo tokou mongoi amung diolo sokiro mangalap yolo dati. Nuru daa insanangan tokou kasalaan diti".
Pogulu 16 Manom, aiso po Malaysia. Alansan oinsanan do kosorou dii. Ontok 16 Manom, apat pogun nokoimagon ii no Tana' Tabai, Singapura, Sarawak om Borneo Koibutan kasaga do mombontuk Malaysia. Miagal di noilaan ngaawi, sinunsub do Malaysia o Singapura ontok toun 1965.James Masing
Tadau Malaysia nopo nga koundarangan umum i taandakon ontok 16 Manom monikid toun montok momuhondom kawagu koponuridangan pisompuruan Malaysia ontok tadau dii, toun 1963. Kaantakan diti popokito kopisaan Malaya, Borneo Koibutan (pinungaranan kawagu sabaagi Sabah), Sarawak, om Singapura sabaagi iso pogun. Sundung do ingkaa, sinunsub o Singapura mantad pisompuruan au nokorikot duo toun sumusuhut, ontok 9 Magus 1965.
Palan nopo montok poninanan pisompuruan wagu diti nga ontok 1 Mahas 1963 nga pinoundaliu kumaa 31 Magus 1963 kopihondot do kapanaandakan tadau kagabasan ko-6 Tana' Tabai. Piipiro isu mionit do au osokodung Indonesia om Filipina montok poninanan Malaysia minapalaid kopoimaganan dii gisom 16 Manom ontok toun di miagal. Kinopoundolihan nogi dii nga moi kaanu o Kotinanan Bansa-Bansa Miiso manahak timpu momonsoi undian id Borneo Koibutan (baino nopo nga Sabah) om Sarawak.
Tadau Malaysia nopo nga koundarangan am id pogun Sabah kopihondot tadau keputeraan Yang Di-Pertua Damung. Sundung do i nopo timpuunon, Tadau Malaysia nopo nga okon ko koundarangan am id Sarawak om Semenanjung Malaysia, nga mimpuun toun 2010, nosiliu o Tadau Malaysia do koundarangan am id toinsanan pogun doid Malaysia.
Id suang koubasanan masyhur
Malaysia Selamanya nopo nga sinding i sinupu di Bobby Gimby montok manaandak Poninanan Malaysia ontok 16 Manom 1963. Nokotorimo i Bobby Gimby pongundodoitan "The Pied Piper of Canada" kalapas pinungaranan do Luguan Panalad i Gimby sabaagi "Pied Piper mantadKanada". Rinakam o sinding dii id Kuala Lumpur om Singapura. Ii nopo nga sinding layat miampai ninaru 2 minit om sininding do Choir of Marymount Vocational School (Singapura). Ontok tadau-tadau pogulu kopiomungan dii, pinoia' sinding dii kumaa tangaanak sikul om nosiliu lambakan segera soira pinosolimbou maya gelombang udara pointongkop boogian Malaysia.
Mananwalai
Id siriba nopo diti nga kouludan mananwalai om tema Tadau Malaysia mantad toun 2015 gisom dinondo.
Tadau Mongingia nopo nga tadau montok mamagatang sokodung mantad mongingia ngaawi. Tadau Mongingia nogi nga tadau koundarangan montok piipiro pogun.
Albania
Tadau Mongingia id Albania nopo nga royohon ontok do 7 Gomot, sangadau pogulu do tadau tina ii aantakan do 8 Gomot. 
Amerika Latin
Tadau Mongingia Sompomogunan id Amerika Latin nopo nga ataandak ontok do 11 Manom, miampai kaandaman do kinapatayon di Domingo Faustino Sarmiento, songulun pondidik om nogi puru politik Argentina. Nakasaga o ahal diti ontok 1943 ontok do Interamerican Conference on Education id Panama. 
Sundung do ingkaa, tadau mongingia id taang kabansaan nopo nga taandakon ontok tadau suai tumanud do nawayaan sondii. Id Brazil, taandakon o tadau mongingia ontok 15 Gumas. Id Mexico, ontok 27 Manom 1917, ii noisytihar do Kongres Pisompuruan ontok 15 Mikat sabaagi tadau mongingia. Kataandakan koinsan nopo nga ontok toun 1918. 
Mirika Sompuu
Tadau mongingia id Mirika Sompuu nopo nga taandakon ontok tadau Mirod do tikid tulan Mikat. 
National Education Association (NEA) toi ko Koisaan Ponudukan Kabansaan nopo nga mongondos do tadau mongingia diti sabaagi do "tadau kapamantangan tongomongingia om mongondom lisih om sakadai ii nowonsoi diolo id koposion dati". 
Minanahak o NEA do iso nawayaan Tadau Mongingia Kabansaan: tadon Tadau Mongingia nopo nga au noilaan. Ontok 1944, mongingia Arkansas, Mattye Whyte Woodridge nopo nga miniromut miampai do momuruan politik om nogi momuruan ponudukan kokomoi nuru kiwaa do sangadau tadau kabansaan montok mamantang do mongingia. Minonuat i Woodbridge kumaa di Eleanor Roosevelt ontok toun 1953 montok monginsasamod di Kongres Mirika Sompuu ii kumo walu nohopod om iso montok mongisytihar do Tadau Mongingia Kabansaan. 
Nea miampai do sekutu Kansas nopo nga miniamung miampai damung Indiana om Bandar Raya Dodge (Kan). do melobi Kongres momogun montok popoimbulai sangadau tadau kabansaan montok mamarayou tongomongingia ngaawi. Noisytihar do kongres ontok 7 Gomot 1980, sabaagi Tadau Mongingia Kabansaan nga montok toun dii no. 
NEA om sekutu-sekutu nopo nga pinopolombus do panaandakan Tadau Mongingia ontok tadau Mirod koiso id suang wulan Gomot gisom do 1985, soira PTA Kabansaan nopo nga minonoodo do Minggu Pamagatangan Mongingia sabaagi sominggu poimponu koiso wulan Mikat. Perhimpunan mobi do NEA nopo di nga tumilombus do minongundi montok poposiliu tadau Mirod minggu dii sabaagi Tadau Mongingia Kabansaan. 
Mantad dii 7 Manom 1976, 11 Manom nopo nga naanu sabaagi Tadau Mongingia id damung US, Massachussetts. 
China
Tadau Mongingia id China nopo nga royohon ontok 10 Manom mantad po di 1985, i iso mantad do tolu suti ii tinahak montok di profesional (duo nopo kaagu nga montok do tadau jururawat om nogi tadau wartawan). 
India
Tadau Mongingia id India nopo nga taandakon ontok 5 Manom, mihondot tadau kinolodion di Dr Sarvepalli Radhakrishnan, Presiden India kumoduo om songulun pondidik di ointutunan. Id satanga sikul baino, tonggungan mongia nopo nga naanu do tangaanak senior montok popokito pamagatangan diolo kumaa tongomongingia. 
Maya tradisional, koulunan India nopo nga manahak pamantangan tagayo kumaa do mongingia ngawi. Iso tukadan India laid nopo ii asaru poiaon kumaa tangaanak montok manahak pangkat kotolu do mongingia, ii lobi agayo mantad do Kinorohingan: "Maa, Pitha, Guru, Daivam" ii kirati do Tina, Tapa, Mongingia om Kinorohingan. 
Indonesia
Tadau Mongingia Nasional nopo nga taandakon ontok 25 Milau montok kaandaman do tadau kinolodion Piisaan Mongingia Republik Indonesia (PGRI). Tadau Mongingia Nasional nopo nga okon koundarangan rasmi om taandakon id bontuk majlis kaandaman id sikul-sikul om manahak koponongkotoluadan kumaa mongingia, guru besar sikul, om pangawas sikul. Mongingia id Indonesia nopo nga ondoson sabaagi do pahlawan i aiso lisih. Tadau Mongingia Rasional nopo nga tinantu di Presiden Soeharto ontok 25 Milau 1994, miampai iso kootuson Presiden, ii nopo nga Kepres Nombor 78 toun 1994 kokomoi Tadau Mongingia Nasional. 
Korea Selatan
Tadau Mongingia id Korea Selatan nopo nga taandakon ontok 15 Mikat. Tadau dii nopo nga oonuan o tongomongingia ngaawi o bunga carnation mantad do tangaanak ngawi om ontok tadau sikul nopo nga poruhayon o sikul ontok dii. 
Malaysia
Tadau Mongingia id Malaysia ramayon ontok 16 mikat monikid toun sabaagi pamagatangan kumaa tongomongingia. Tadauwulan diti nopili sabaagi Tadau Mongingia montok momuhondom kinaantakan ontok 16 Mikat 1956 iri no tu Majlis Undang - undang Pisompuruan Tana Malayu (Federal Legislative Council) di kasaga monorimo sogu mantad Ruputan Komiti Pinsingilaan (Report of The Education Committee) sabaagi impohon pongiaan id pogun Malaysia. Dokumen dii nointutunan sabaagi Ruputan Razak kosiliu nogi sabaagi impohon Dasar Pongiaan Kabansaan ontok timpu dii.
Republik Czech
Tadau Mongingia id Republik Czech nopo nga taandakan ontok 28 Gomot, mihondot do tadau kinosusuon di Jan Amos Komensky (Comenius). Mogowit o bunga ii tangaanak ngawi montok patahakon kumaa mongingia diolo. Pegawai-pegawai don ginumuan nopo nga momoguno tadau diti montok mamagatang gamasi (career) diolo om manahak wawa kumaa do mongingia tosonong kopio. 
Rusia
Tadau Mongingia id Rusia nopo nga taandakon ontok 5 Gumas. Pogulu 1994, tadau mongingia nopo nga aantakan do tadau Tiwang koiso ontok wulan Manom. 
Taiwan
Thailand
16 Milatok nopo nga nosiliu do Tadau Mongingia id Thailand sabab do iso resolusi karajaan ontok 21 Milau 1956. Tadau Mongingia koinsan nopo pinaharo nga ontok toun 1957. 
Vietnam
Id Vietnam, aantakan o Tadau Mongingia ontok do 20 Milau. Ontok dii nopo nga, kaanu o tangaanak ngawi do koundarangan sikul nga andasan yolo do tumombului do mongingia om nogi bagas mongingia diolo id walai diolo miampai mogowit do bunga montok popokito do pamagatangan diolo.
Tadau Piniombolutan
Mantad Wikipedia, ensiklopedia obibas.
Tadau Piniombolutan (ointutunan nogi sabaagi Tadau Piniombolutan Kabansaan toi ko' Tadau Tambalut) nopo nga tadau id piipiro pogun montok mamaramai piniombolutan. Tadau diti pinointutun industri kaad pason; hinta mantad laman sosial popokito gaab montok Tadau Piniombolutan di nasarabak maya intonet id piipiro pogun miagal do India, Bangladesh om Malaysia. Tolipaun kandai, komunikasi digital om media sosial di popoingkawas kapasarabakan koubasanan diti. Pinosarabak koubasanan diti id Asia Selatan maya popionit koubasanan tadau mamantang tongotambalut mantad Mirika Sompuu ontok toun 1935.
Nawayaan
Tadau Piniombolutan pinotimpuun di Joyce Hall, id Paraguay ontok toun 1958. Tadau dii nopo nga tadau koundarangan di popohompit karamayan piniombolutan mantad koundarangan global. Tadau wulan karamayan diti nopo ontok 2 Magus nga pinoundaliu mooi 7 Magus tumanud iso kobolingkahangan id Mirika Sompuu. 
Ontok Tadau Piniombolutan id toun 1998, Nane Annan, sawo Monunuat Agung PBB Kofi Annan, manahak gaa kumaa Winnie the Pooh sabaagi Duta Piniombolutan Sompomogunan id Koisaan Bansa - Bansa Miiso. Abaabayan diti pinaharo Jabatan Toilaan Don GInumuan PBB om komponi Disney, om Kathy Lee Gifford sabaagi ponorikohon abaabayan. 
Tadau Piniombolutan Global koinsan pinosogu ontok 20 Madas 1958, di Dr. Ramon Artemio Bracho ontok makan totuong miampai tambalut id Puerto Pinasco, id iso kakadayan id Bawang Paraguay 200 watu id koibutan Asuncion, Paraguay. 
Ontok pitimungan dii, World Friendship Crusade nokotimpuun. World Friendship Crusade nopo nga impohon di popoingkawas piniombolutan om piopinaian miampai toinsanan tulun amu moginton tinaru, wotik kulit toi ko' ugama. Mantad dii, 30 Madas ramayon sabaagi Tadau Piniombolutan id Paraguay monikid toun om gunoon nogi id piipiro pogun suai. 
World Friendship Crusade mokianu PBB solinaid piipiro toun montok papaharo 30 Madas sabaagi Tadau Piniombolutan Sompomogunan om montok toun 2011, Pitimungan Agung Koisaan Bansa - Bansa Miiso popoutus 30 Madas sabaagi Tadau Piniombolutan Kabansaa; om mangalap toinsanan Puruan Pogun montok mamaramai Tadau Piniombolutan Kabansaan tumanud koubasanan tinaru sandad om kabansaan, kohompit no ponudukan om abaabayan popoingkawas gaab tulun ginimuan mamaramai tadau diti.
Tadau Pomogunan
Tadau Pomogunan nopo nga ngaran montok duo karamayan di misuai, koduo-duo karamayan diti pinaharo monikid toun ontok timpu kitusak id hemisfera koibutan, om timpu oruyou id hemisfera kabaatan. Karamayon diti pinaharo montok popoingkawas gaab om kapamantangan kumaa posorili. Koisaan Bansa-Bansa Miiso mamaramai Tadau Pomogunan, pinotimpuun John McConnell ontok 1969, monikid toun ontok ekuinoks, di pinoimpohon Gaylord Nelson sabaagi monunuduk kokomoi porosili, mantad Milatok 1970, tadau diti ointutunan sabaagi Tadau Pomogunan, di ramayon di monikid pogun monikid toun ontok 22 Ngiop.
Tadau Ponudukan Sompomogunan
Tadau Ponudukan Sompomogunan nopo nga tadau ii taandakon do sompomogunan monikid toun ontok 24 Milatok om osiliu sabaagi tadau do kaandaman montok Ponudukan. Ontok 3 Momuhau 2018, Porhimpunan Agung do Koisaan Bansa-Bansa Miiso nopo nga nokotorimo do katatapan mongisytihar do 24 Milatok sabaagi Tadau Ponudukan Sompomogunan, montok mamarayou do peranan ponudukan ii kopogowit kumaa do kotoronongon montok toinsanan om nogi pombangunan lestari. 
Nawayaan
Noisytihar do 24 Milatok sabaagi Tadau Ponudukan Sompomogunan sabab do kotontuan ii pinasaga do Porhimpunan Agung Koisaan Bansa-Bansa Miiso (UNGA) ontok 3 Momuhau 2018. Kopongo dii, ontok 24 Milatok 2019, nataandak o Tadau Ponudukan Sompomogunan di koinsan nogi. Pason mantad do UNGA nopo nga nakatayad kumaa do sompomogunan. Goos diolo id sompomogunan diti nopo nga pinopokito aasil di tosonong montok do sosongulun ii kiwaa ponudukan om kaanu mombontuk koulunan ii kiadab, om monokodung miampai do optimisme om nogi kosiwatan.
Topik
2019: Tadau Ponudukan Sompomogunan
2021: Monuntut kawagu om Papanau wagu do Ponudukan montok Generasi COVID-19
2022: Monimban arus, monimban ponudukan
2024: Pinsingilaan montok Kataranangan Abadi
Tadau Sandad Posorili toi ko' (World Environment Day (WED)) pinotimpuun do Pitimungan Agung PBB ontok Toun 1972. Monikid toun, tadau diti ramayon id kakadayan di mogisusuai om ramayon miampai eksposisi sompomogunan ontok minggu 5 Mahas. Program Posorili PBB (UNEP), nogi pinotimpuun ontok 1962, momoguno tadau diti montok popoimbulai topurimanan manu manamong sandad posorili om mamagayat pogintangan komisiwal om nogi koimaaan tulun ginimuan. 
Uhu Tadau Sandad Posorili 2007 nopo nga "Ais Di Alanak - Uhu Alasu?" (Melting Ice - a Hot Topic?). Ontok Tadau Kutub Sompomogunan, WED 2007 popolombus kokomoi bagas-bagas kosimbanan iklim montok ekosistem om tongotulun id kutub, ontok kinoyonon suai i haro ais om salji, om nogi bagas kumaa pomogunan.
Karamayan sompomogunan poinsandad id kakadayan Tromso, Norway, iso kakadayan id koibutan garis Artik di ointutunan sabaagi "Totobon Sumuang Artik" (The Gateway to the Arctic).
Uhu montok WED 2006 nopo nga "Gurun om Ponggurunan" (Desert and Desertification). Slogan montok HAS 2006 nopo nga "Kada popokoring tana okoring" (Don't desert dry lands).
Slogan diti poposotol koponsolon mongolig tana koring, di lobi mantad 40% id pomogunan. Ekosistem diti nopo nga iso kinoyonon, iso pertolu tulun id pomogunan di nointutunan sabaagi kinoyonon di arahung do sistom pongurunan. Karamayan di agayo pinaharo id Algeria.
Tadau Sipoot Pogun nopo nga koundarangan umum di romiton id mogisuusuai pogun montok mamantang tinimungan sipoot kabansaan om koubasanan sipoot do pogun-pogun dii. Ontok tadau diti, tulun mantad mogisuusuai taang umul maganu boogian id suang sipoot miagal do kabaddi, maraton buul karanjang, hoki om suusuai po.
Tadau sipoot kabansaan tumanud pogun
Tadau Sipoot Pogun id India nopo nga romiton ontok 29 Magus, ontok kinouliton toun kinosusuon do mamamain hoki Major Dhyan Chand. Tadau diti nopo nga mananda' do tadau kinosusuon di Mayor Dhyan Chand Singh, mamamain hoki i nakalantoi do midol amas id suang Sipoot Olimpik montok India ontok toun 1928, 1932, om 1936. Nokoguul isio do 570 guul id suang gamasi dau, mantad toun 1926 gisom 1949 (tumanud autobiografi dau, 'Matlamat').
Isio nopo nga lundu legenda do hoki India om nogi pomogunan. Kahandaman di bobos nointutunan montok dau nopo nga Gaa' Major Dhyan Chand, gaa' bobos akawas montok kinalantayon poingompus koposion id suang sipoot om pomoinan id India, om nogi karamayan Tadau Sipoot Pogun ontok tadau kinouliton kinosusuon dau. Mininsingilo i Major Dhyan Chand do pomoinan hoki mantad juruluda' dau i Pankaj Gupta. Aiso tulun di nakalantoi do taang dau id suang sipoot hoki. Kinouliton toun kinosusuon legenda hoki Mejar Dhyan Chand nopo nga ontok 29 Magus 1905.
Id Indonesia, pohoroon o Tadau Sipoot Pogun ontok 9 Manom.
Jipun
Tadau Sipoot om Kolidasan Jipun (, Tai-iku no Hi) nopo nga koundarangan kabansaan di hondomon ontok wulan Gumas. Pinaharo ii di kumoinsan nogi ontok 10 Gumas 1966, kinouliton toun kumoduo do kinoukaban Olimpik Musim Alasu 1964 i pinaharo id Tokyo. Mantad toun 2000, pinaharo ii ontok tadau Tontolu di kumoduo id wulan Gumas.
Tadau Sipoot Pogun nopo nga koundarangan kabansaan id Malaysia, i pohoroon do tikid toun ontok tadau Kukuak id minggu koduo do wulan Gumas, miampai tudu apangkal nopo nga montok mempromosi woyo koposion di olidas kumaa mogigion dau. Tadau Sipoot Pogun di kumoinsan nopo nga pinaharo ontok toun 2015.
Tadau Sipoot Pogun nopo nga koundarangan kabansaan id Qatar, i pohoroon do tikid toun ontok tadau Mirod, minggu kumoduo do wulan Mansak, miampai tudu apangkal nopo nga montok mempromosi woyo koposion di olidas kumaa mogigion dau. Pinaharo o Tadau Sipoot Pogun di kumoinsan ontok toun 2012.
Tadau Tapa nopo nga iso tadau koundarangan di nokotimpun pogulu hinotusan ko - 12 montok tongokusai di kosiliu no tapa om montok manahak pamagatangan om momuhondom tongotapa. Tadau Tapa diti ramayon ontok mogisusuai tadauwulan tumanud pogun om popohompit nogi panahakan tutungkap kumaa tongotapa om nogi papaharo abaabayan suang paganakan.
Tadau TinaObservedbyKogumuan pogunkawoDon NawayaanTadauwulanMogisuusuai tumanud kinoyononMionitdoTadau Tapa
Tadau Tina, Tadau Ina, Tadau Idi, Tadau Tidi, toi Tadau Gidi nopo nga' tadau di taandakon montok mamagatang tongotina, taandakon ontok mogisusuai tadau posorili pogun. Tadau Tina miagal nogi Tadau Tama dii mamagatang tongotama.
Tadau Tina taandakon mogisusuai tadau id pogun tu' tadon di mogisusuai. It kapanaandakan tontok dongkobuu dii kumoinsan nataandak di toun 1907, di soira' pinaharo dazou (service of worship) id Dumpug don Mitod don Komonuhuan Andrews (Andrews Methodist Episcopalian Church) id Grafton, Virginia Kotonobon.
Haro kotumbayaan do karamayan diti nokotimpun mantad iso koubasanan mamarayou tina id Girik Laid (Ancient Greece), iri no tu' mamaramai karamayan montok Kybele (Boros Girik: ), tina hinavang (mother goddess) Girik di osundu. Pagahavan diti pinaharo ontok papak naau (equinox) hiza kiwusak id Asia okoro om au alaid id Rom tantad Tolikud dasom Limbas do Gamot (15-18 Gamot).
Tadau Valentine, ointutunan nogi sabaagi Tadau Santo Valentine toi ko' Pesta Santo Valentine, nopo nga taandakon monikid toun ontok 14 Mansak. Tadon nopo dii nga karamyan Kristian montok mamantang songulun martir kingaran do i Valentine, om maya koubasanan momogun i nokouru, nosiliu nogi ii do karamyan koubasanan, keugamaan om komerdial i oponsol montok manaandak lisi om piupusan id kogumuan kinoyonon pointongkop pomogunan.
Ogumu susuyan martir i pioniton miampai mogikaakawwo Santo Valentine i mionit miampai 14 Mansak, kohompit no susuyan kinapamagakaman di Santo Valentine mantad Rom gama minonguhup tulun Kristian i noumpadanan id siriba Empayar Rom ontok hinotusan kotolu. Tumanud tradisi nokopogulu, minononduli i Santo Valentine do kopongitanan tanak tondu sipir panjara dau i bolou. Ogumu koruhangon legenda i popionit dii miampai tema tupus: tumanud tradisi minopoindalan i Santo Valentine do pisasawaan soudor Kristian i oduhan maharaja Rom do sumawo; om nokoimbulai iso versi ontok hinotusan ko-18 do pogulu pinatai, minonuat isio iso suat pitongkiadan kumaa tanak sipir panjara om numaan dau onuai tanda tunturu miampai boros "Your Valentine".
Minoposuat i Sakramentari Gelasian hinotusan ko-8 do panaandakan Pesta Santo Valentine ontok 14 Mansak. Mimpuun o tadau dii pioniton miampai tupus romantik ontok hinotusan ko-14 om ko-15 soira nakaralad o konsep courtly love, kiaa kaka piromutan miampai tombolog i mimpuun do miansabu ontok koimpuunon timpu momiusak. Ontok hinotusan ko-18 id England, nokoburu o Tadau Valentine sabaagi iso kosiwatan montok di mikoruhang do popokito tupus diolo maya kapanahakan bunga, taakanon oomis om papaatod kaad pason (ointutunan sabaagi "valentines"). Simbol nopo Tadau Valentine i gunoon gisom dinondo nga kaampai no bontuk ginawo, tombolog asang om figura Cupid kitalad. Ontok hinotusan ko-19, sowolianan no o kad wonsoyon sondii do kaad pason i ogumu poosilon. Id Itali, tahakon o Kunci Santo Valentine kumaa mikoruhang sabaagi "simbol romantik om nogi pangalapan mongukab ginawo" di minanahak. Tahakon nogi o kunsi diti kumaa tangaanak sabaagi pongumoligan mantad toruol epilepsi (lohoon nogi sabaagi Toruol Santo Valentine).
Tadau Valentine nopo nga tadau kasarahan id suang Komuni Anglikan om Ponimungan (gorija) Lutheran. Ogumu o boogian Ponimungan (gorija) Ortodoks Kosilahon do manaandak Tadau Santo Valentine ontok 6 Madas sabaagi mamantang di Santo Valentine, songulun presbiter Rom om nogi ontok 30 Madas montok mamantang di Hieromartir Valentine, Uskup Interamna (baino ointutunan sabaagi Terni).
Tadau Vyshyvanka nopo nga iso karamayan taang pogun i kitudu do manamong koubasanan tulun Ukraine ii momonsoi om manambasaan basaan kaum bersulam i lohowon do Vyshyvanka. Karamayan diti nopo nga royohon monikid tadau Tadtaru kotolu ontok wulan Mikat. Vyshyvanka, miampai do Pysanka (Tontolu Paska koubasanan Ukraine), nopo nga iso do lambang Koubasanan Ukraine i nointutunan kopio. Karamayan diti au kohompit do nombo-nombo pogun, kaum, toi ko' ugama. Karamayan diti nga okon ontok do koundarangan umum.
Gambal mogigihum ranjau kinoloputan daat, miampai maskot Perkhidmatan Kaarahan Pogun Ukraine, Patron id suang iklan Vyshyvanka i pinaatod id Facebook ontok Tadau Vyshyvanka 2022 (19 Mikat 2022)
Idea tadau Vyshyvanka nopo nga pinosogu ontok toun 2006 mantad di Lesia Voroniuk ii ontok nopo di nga mokiikinobos do Universiti Chernivtsi. Pinoposogu i Voroniuk miampai koombolutan id kalas miampai do mokiikinobos dau momili iso tadau om mogisompuru momoguno basaan vyshyvanka. Id timpuunon nopo nga kiwaa piipiro no mokiikinobos om puru fakulti i minomoguno basaan bersulam. Nga id toun duminontol, nokoburu o karamayan dii gisom do toinsanan tulun Ukraine nga minangaramai do karamayan diti. Tumilombus, ahal diti minamagayat Diaspora Ukraine id posorili pogun miampai di mononokodung Ukraine. Tadau karamayan dii nopo nga tinomod pinatantu ontok tadau kumaraja om okon do tadau minggu tu poposotol do vyshyvanka nopo nga "roromu koposion om koubasanan do tulun Ukraine, om okon ko artifak dipogulu po.
Tadau kinolodion di kolimo do karamayan diti nopo nga ontok toun 2011 montok kapasarahan ii minomorun do Rekod Pogun Guinness montok ginumu tulun minomoguno rasuk sulam i togumu kopio om tuminimung id iso kinoyonon. Lobi do 4,000 tulun minanambasaan do vyshyvanka tuminimung id Kinoyonon Longkod Chernivtsi. Id toun di miagal, iso basaan bersulam kiginayo do (4  10 meter) numaan do tombiro montok bangunan longkod Universiti Chernivtsi.
Rinamai o Tadau Vyshyvanka ontok toun 2015 miampai do cogan boros "Patahako vyshyvanka kumaa do pembela". Iti nopo nga kempen i pinoindalan montok popoingkawas sunduan misaap do askar Ukraine id Pisangadan do Rusia-Ukraine. Kapasarahan do karamayan diti pinaharo id taang do sompomogunan, miampai do 50 pogun id sompomogunan minaampayat id abaabayan dii.
Tadau Waig Sompomogunan ramayon ontok 22 Gomot monikid toun kalapas pinoimagon id Pitimungan Agung Koisaan Bansa - Bansa Miiso (UNGA) ontok toun 1993. Ontok tadau dii, pogun - pogun puruan Koisaan Bansa - Bansa Koisaan (PBB) popoindalan ponguludan di nakasaga montok popoingumu abaabayan kokomoi konuan waig id pomogunan.
Tema Tadau Waig Sompomogunan
Waig om Koumoligan:Tuuhan o Pomogunan, Louson Tokou
Waig montok Kakadayan
Waig di Olidang montok Pomogunan di Olidas
Kowoigan Katalib do Piolitan
Monolibamban Kokurian do Waig
Waig om Koubasanan
Waig montok Koposion
Waig om Koligaganan
Waig montok Timpu Tobontol
Waig montok Koingkakatan
Waig montok Kolidasan
Waig montok Hinotusan ko-21
Toinsanan Manampasi nopo nga' id Koluyungun do Waig
Waig Saralom do Tana - Toud di Au Okito
Waig Pomogunan: Korungod ka iri?
Waig montok Kakadayan di Tuuhan
Koonduan om waig
Manamong Toud Waig nopo nga' Tonggungan Dati
Tadau kapamantangan pogun nopo nga tadau i natandaan sabaagi tadau kapamantangan om ababayan momuhondom i minog do tonudon id kogumuan mogigion pogun. Tadau kapamantangan osiliu panakatanda minidu pogun om kopomolisakan tinan tulun di ointutunan toi tulun mantad pogun di, toi kinoyonon suai toi ko toun kinouliton nokoiduan pogun, toun kinouliton kadaat pomogunan toi wowonsoyon tulun di oponsol i nosiliu id pogun di toi ko pogun suai, kopoingatan timpu misangod toi kopoingatan tulun nangapatai maamaso sinangod do susumaap. Simbol di koubasanan do okito nopo maamaso tadau diti nga popoingkiwor do bondira id pintangaan do torigi.
Tagaman
Tagaman nopo nga iso kawo kakanan dongulu-gulu i tinungkusan tinaru Dusun.
Tagine
Tajin nopo nga taakanon booyungan Barbar id koibutan Afrika di pinomungaranan maamaso periuk tembikar di gunoon id proses mogonsok.
Tajin nopo diti nga iso taakanon daging tinanok. daging nopo di gunoon nga daging do sapi,manuk,sada toi ko' kambing. iti kosoruan samayan do kinotuan toi ko' tua'ua.
kakamot mogonsok nopo nga Tajin nopo nga kiwaa duo boogian iri no obulugu om alandui di kinaralom oribau. boogian sawat nopo pomolntop kibontuk kubah. di winonsoi montok proses kondensasi om papakakal kelembapan.
Duo kusai (wanan) masagan do mangakat do tagung i popokito do relief kuil di hinotusan ko-13 id Candi Induk, Penataran id Jawa Kosilahon, Indonesia
Tinimungan tagung id suang do kakamot tuunion gamelan  Kedutaan Indonesia Canberra
Tagung nopo nga iso kakamot perkusi mantad do Asia Kosilahon om Asia Kabaatan Kosilahon. Tagung diti nopo nga cakera logi di apatau om obulugu, koubasan no tuntungon momoguno do ponuntung. Haro tagung di kisaiz tagayo toi ko' tokoro, om pounion toi ko' nuru pounion. 
Kopokitanan tagung di bobos tosopung nopo nga mantad butiran id piras do Ngc L I dram gangsa (c. hinotusan ko-3 gisom ko-2 SM) mantad koubasanan Dong Son id koibutan do Vietnam. Popokito iti do kopokitanan miagal do kopogitimungan turu tagung miampai do kakamot tuunion suai (kohompit no simbal/lunsing om gandang gangsa). Kopomoroitan nawayaan bobos nokodori i au milo do olingan kokomoi do tagung nopo nga norubaan id suang do rikud Sina hinotusan koonom Masihi, i nakarait do tagung sabaagi kakamot suai i nokorikot mantad pogun id pialatan do Tibet toi ko' Burma. Hogot gong nopo nga mantad do Jawa, id pulou Indonesia. Ponoriukan saintifik om arkeologi nopo nga nakaanu pinopotumboyo do Burma, China, Jawa om Annam nopo nga apat longkod pamansayan do tagung di apangkal kopio id pomogunan nokodori. Nokobontol o tagung do ralan sumuang id Pomogunan Kotonobon antakan di hinotusan ko-18, soira gunoon nogi o tagung diti id suang do koposolimbahan orkes simfoni kikowoowoyoon do Kotonobon. Iso bontuk do tagung kawah gangsa nopo nga otutunan sabaagi lunsing mundorong, i gunoon miampai alaab kopio id Greek om Rom nokodori: poomitanan nopo nga id suang do Oracle bobos otutunan Dodona, hinonggo tagung nogi nga gunoon.
Miampai am nopo, abaagi o tagung kumaa tolu kawo: Tagung di pogontungon nopo nga au apatau, obulugu o cakera mantad logam i pinagantung miampai poingkakat momoguno do tali maya do luang i miinsomok do rim sawat. Bossed toi ko' nipple gongs nopo nga kiwaa o bos toi ko' tombol taatagan i pinoinsawat om insaru pogontungon om pomoinon miampai poimpatau. Tagung mangkuk nopo nga kibontuk do mangkuk om poilihon id sakai do kusyen. I kotohuri nopo nga noroitan sabaagi soboogian do kategori lunsing. Owonsoi o tagung mantad do gangsa toi ko' loyang, hali pia ogumu po aloi suai i gunoon.
Tagung nopo nga papaasil do duo tuni di misuai. Tagung miampai rabas di apatau nopo nga gumogor id suang do mogikaakawo mod, manahak do "koloposon" om okon ko' nuut di tinagung. Kategori tagung diti nopo nga lohowon sabaagi do tam-tam, montok popisuai mantad do tagung bos i manahak not di pinagung. Id suang do tinimungan gamelan Indonesia, piipiro tagung bos nopo nga tomodon do wonsoyon montok momonsoi rentak not pomoruhang id suang do julat lobi kuang 1 gisom 5Hz. Pomogunoon hogot "gong" montok koduo-duo kawo kakamot nopo nga ahal di koubasan no.
Pisasawaan
Nakasawo i Tah Nia Jaman diti miampai do Dr Sarkauvi Bin Maseri om haro apat tulun tanak, duo tondu om duo kusai.
Pakalajaan id Sektor Ponudukan
Koumbal i Tah Nia Jaman do mongigit jawatan sabaagi Ponokotulu id Sikulan Manangah Kabansaan Badin, Tuaran.. Pogulu do nosiliu sabaagi Pogawai Ponudukan Watas Tuaran di toun 2010. Kalapas 8 toun sabaagi Pogawai Ponudukan Watas Tuaran, nosiliu isido do Pogawai Ponudukan Watas Kota Kinabalu di 13 Mikat 2019 om di 13 Mikat 2022, nosiliu isido do Pongarah Ponudukan Pogun Sabah.
Sektor Korporat
Nokosiliu i Tah Nia Jaman sabaagi Ahli lembaga Pemegang Amanah Yayasan Sabah di 4 Madas 2022.
Mimporogot id suang do Koisaan
Nokotimpuun i Tah Nia Jaman do mimporogot id suang do program kebajikan om kemasyarakatan solinaid mantad do mongigit isido do piipiro jawatan miagal do;
Ponorikohonon Koisaan Koonduan Jabatan Ponudukan Pogun Sabah Rapang Watas Tuaran.
Isido nopo nga Pogawai Ponudukan Waras id Pogun Sabah di kumoiso nakaanu pongiktirafan di om nokoingkawas o pangkat di 15 Madas 2021
Nakaanu isido do pongiktirafan om kinoingkawason pangkat di antakan di 12 Mikat 2022. 
Kakanan montok manago waid id Masjid Pusaka Banua Lawas, Kalimantan Kabaatan.
Tajau nopo diti nga ngaran i pinatahak montok luping tagayo i gunoon id tinaru etnik-etnik Borneo miagal do Dayak id Sabah, kohompit nogi o tinaru Dusun om Murut. 
Montok tinaru Dayak, tajau nopo diti posiliuhon sabaagi poyanan do kakamot di kigatang, om nogi kigatang di tagayo kopiadang do kakamot seramik di suai. Iti nopo nga kisabap do kakamot montok momonsoi do kakanan diti nopo nga okon ko' lagit no toomod, nga rinalatan nogi do mumuk amas, watu intan, om nogi kakamot suai di kigatang.
Rinda bontuk om ginayo do kakanan diti nopo nga mogisuusuai. Montok mongimpuri, mongilo nontonodon, mangaga toun nowonsoi iti kakanan om kualiti pamansayan nogi nga nuru haro pogintangan di odorowot kopio. Suai ko iri, milo nogi do mintong kopio do linukisan i haro id kakanan dii, tu' kakanan nopo diti nga abaagi kumaa duo kawo: kakanan kusai om kakanan tondu.
Daamot dii kifungsi nogi tajau diti montok gunoon sabaagi kakamot adat montok abaabayan poumahabaian tondu, koyonon do poposurung taakanon kumaa komolohingan toi ko sunduan tasahang. Noilaan nogi do tajau nopo diti nga gunoon montok poopi do tulang namatai tulun di minidu pogun, i nokointalang id pamalabangan tajau di toun 2010 id Kecamatan Sanga sanga Kabupaten Kutai Kartanegara, Indonesia.
Nawayaan om kogunoon
Porarakan kakanan domboyoon (royal) maamaso upacara pamalabangan do Raja Thailand Bhumibol Adulyadej di toun 2017.
Kakanan nopo diti pinointutun kumaa tulun ginumuan id Borneo di saudagar Sina, i papadagang maamaso hinotusan ko-12, lobi kuang maamaso do timpu Kesultanan Tabai Melaka, soira do pinapadagang yolo do luping diti kumaa tulun ginumuand montok manganu do kakamot miagal ko' parai, wagas, om rampah ratus maya sistom barter. Pinosusui nogi do kakanan diti nopo nga nointutunan do tulun ginumuan Iban i mongoi ponokisangod om mongowit do muli o naanu-anu diolo mantad di sangod diolo mamaaso do ngayau toi ko' momogorib do tulu.
Di koimpuunon nopo kopio, tulun ginumuan nopo nga popoopi kakamot-kakamot di kiigatang montok koposion diolo. Kakamot nopo dii nga miagal ko' parai, wagas, waig, tuak, tongorasuk, tusin om mogisuusuai po. Montok nopo tinaru Iban, maid-laid kakanan nopo nga okito sabaagi kakamot sinosulukon di asahang tomod tu' notumbayaan do haro "sunduan" i okito do sanganu om iri no sabap posiliuhon sabaagi kakamot toponsol id suang iso-iso abaabayan ritual miagal do pongusapan, mangapalai dimpoton, mongowit nopung pisasawaan om kapanaandakan. Kakanan nopo diti nga gunoon nogi montok momolisok toi ko' momolobong hinonggo poilihon iti id sakai do kalabangan sabaagi baya i panakatanda do kokoriu di namatai montok mongoi id pomogunan di sumusuhut.
Tajau nopo diti kigatang tomod kopio gisom do pinosiliu do okon nopo ko kakamot sinosulukon nga miagal nogi do mato tusin primitif loolobi no tinaru Iban. Pogulu do haro kooturan di kawawagu, tinaru iban nopo koumbal do momoguno tajau sabaagi pamayaran do danda montok kasalaan mamatai miampai tinomod toi ko au tinomod kumaa paganakan di naantakan maya do adat pati'nyawa, toi ko mamalapus tulun suai montok posilihon doo puru paganakan maya do adat nembang ulun.
Poopian do rata
haro nogi kointalangan di momoros do tajau nopo diti posilihon sabaagi lungun montok poopi do rata, loolobi no kopio tinaru Dusun om Murut id Sabah. Tumanud nopo adat tinaru Murut, i namatai nopo nga posuangan id tajau tagayo i roitan do bangkalan kalapas do duo tadau kinapatayon, om ontok tadau kalapas totuong kaapat, tajau nopo diti piintayangon mongoi hilo id pamalabangan. Adat bangkalan diti milo boroson do au no gunoon antakan timpu baino tu' kinosimbanon do timpu om kinohoroon do ugama.
Koubasanan poopi om mangakat do namatai id suang do tajau nopo nga au orontob kumaa tinaru-tinaru id Borneo nga haro nogi id Thailand, miagal ko' abaabayang pamalabangan tungkus Raja i popokito do kakanan di kirinda, roitan do phra kot id kinoyonon balairung tioyon (palace) montok istiadat pamantangan tohuri no, om tanggayan nondo mongoi popolisok. Di koimpuunon nopo, kakanan nopo diti nga gunoon no sabaagi do poyanan do rata montok tungkus do Raja nga timpu baino, siliuhon o phra kot diti montok pongolumis, om rata nopo nga poopion id lungun id kinoyonon di pionlisok, om irad dii no o istiadat 
Tajikistan (roitan /tdkstn/ atau /tdikstn/; Boros Tajik: , roitan tikstn, toi ko' , Boros Parsi: , tojik) ii poimbida roitan Republik Tajikistan (Boros Tajik:  , Jumhurii Tojikiston) nopo nga iso pogun ii nosorili do tindal miampai nulu-nulu ii poingiliu id Asia Tanga. Pogun diti nopo nga miwolit miampai Afghanistan id kabaatan; Uzbekistan id kotonobon, om China id kosilahon. Tajikistan nogi nga poingiliu id sampaping do Pakistan, nga koduduo pogun diti nokopitongkiad do koridor Wakhan.
Republik Tajikistan nopo nga kinoiyonon do tulun sandad Tajik ii miilang do koubasanan om nawayaan miampai tulun-tulun Iran, om mimboros id boros Tajik ii mionit kopio miampai boros Parsi. Pogun diti id pogulu nopo nga kinoiyonon do Empayar Samanid ii abantug, kahapas di nokosiliu iso republik Piisaan Soviet ontok ohotusan ko-20, om noitutunan sabaagi Rerpublik Sosialis Soviet Tajik.
Mulong pia do ingkaa, kahapas do komordikaan, Tajikistan nakawaya do pisangadan tompinai ii nokopongulai do korumbakan, om nokotilombus mantad toun 1992 gisom 1997. Gisom do kinoiyan do pisangadan diti, politik di osonong om ponguhupan mantad tulun soliwan kaanu do popoingkawas kobodian id pogun diti. Kowonuan posorili maigal ko kapas om aluminium minanakadai do koburuan di poingkakal.
Tajin nopo nga taakanon booyungan Barbar id koibutan Afrika di pinomungaranan maamaso periuk tembikar di gunoon id proses mogonsok.
Tajin nopo diti nga iso taakanon daging tinanok. daging nopo di gunoon nga daging do sapi,manuk,sada toi ko' kambing. iti kosoruan samayan do kinotuan toi ko' tua'ua.
kakamot mogonsok nopo nga Tajin nopo nga kiwaa duo boogian iri no obulugu om alandui di kinaralom oribau. boogian sawat nopo pomolntop kibontuk kubah. di winonsoi montok proses kondensasi om papakakal kelembapan.
Takano
Takano nopo nga wagas di noonsok toi ko' 'notonok' tu minaan robuso' toi ko' tinanok. Kitudu o kapananakan diti montok popoingkawas wongi takano om montok popolomok mooi do milo akanon nga kakal i atamangan o kosimbanan.
Laang mananok takano
Ougon po intolu o takano di maan onsoko montok papataam lobian do kanji mantad wagas dii mooi do akambang, au olomi om au asanang do owonos. Tukuon o waigdi pinosuong mooi do kaagal do ginumu do wagas dii, om ruhangon okudi po kolobi-lobi do pompod tunturu mooi do asanang oronos. Kapananakan takano di ogumu waig maamaso morobus kaanu papaasil do bubur. Id Asia om Amerika Latin, koubasan takano onsokon momoguno do pomomogonsok do takano.
Wotik takano di noonsok tumanud kawo wagas di noguno. Koubasanan nopo takano nga opurak sokiro wagas di gunoon nopo nga opurak. Wagas aragang toi ko' oitom papaasil takano di kaagal do wotik wagas.
Takano Afghan toi ko Kabuli Palaw, nointutunan nogi sabagi Qabili Pulao toi ko pilav nopo, naansakan pilaf Afghan nopo nga kisuang takano kinukus i rinalatan do kismis, lubak taragang, om kambing. Takaanon nopo di nga sala iso i bobos nointutunan id Afghanistan om noilaan takaanon kabansaan Afghan. Pinungaranan mantad ngaran kakadayan Kabul, ibu negara Afghanistan. Nointutunan nogi tomod takaanon diti id kaalayan tulun Pashtun Pakistan.
Talun Pinoopi Gomantong
Talun Pinoopi GomantongIUCN category Ia (strict nature reserve)Agop Toitom id Agop GomantongTalun Pinoopi GomantongKinoyonon id BorneoLocationSabah, MalaysiaNearestcityKinabatangan, Watas KinabatanganCoordinates53300N 1180050E / 5.55N 118.014E / 5.55; 118.014Area32.97km2 (12.73sqmi)Established1984GoverningbodyJabatan Kotolunan Sabah
Talun Pinoopi Gomantong nopo nga talun pinoopi di umoligon id watas Sandakan om Kinabatangan boogian Sandakan, Sabah Malaysia. Nakatatap o talun diti sabaagi Talun Pinoopi Kalas 1 do Jabatan Kotolunan Sabah di toun 1984. Ginayo do talun diti nopo nga 3,297 hectares (32.97km2). Agop Gomantong nopo nga id suang do rizab diti. Bontuk kinoyonon do Gomantong nopo nga nulu osiriba gisom osuhatan om kinoyonon apatau miampai paya. Talun diti nopo nga piralatan do talun dipterokarpa om talun paya. 
Flora
Talun Pinoopi Gomantong nopo nga ponokowalai do spesis kayu di oruhai no opunso miagal do Hopea beccariana, Shorea atrinervosa, Shorea hypoleuca om Dipterocarpus confertus. Kawo paya nopo nga kohompit no do Mitragyna speciosa om Nephrolepis biserrata. Rizab diti nopo nga popoion do kawo Diospyros, Tristaniopsis, Campnosperma, Syzygium om Cordia.
Fauna
Talun Pinoopi Gomatong nopo nga ponokowalai do godingon di mundaliu. Rizab diti nogi nga walai montok do kogiu, rimau kumbang om nogi bakas.
Taman Merlion nopo nga' iso panakatanda di bobos otutuban id Singapura om sabaagi pamagayat tutumombului id pogun diti, i poingiliu id toning do One Fullerton, Singapura, miinsomok do Daerah Longkod Perniagaan (CBD). Merlion nopo nga' makhluk mitos ii kitulu do mondou om tinan do sada ii gunoon sabaagi do maskot om koporibadatan nasional Singapura. Duo patung Merlion pinoili id taman. Struktur do Merlion nopo nga' 8.6 meter miampai haro waig di sumoliwan mantad do kabang dau. Kalapaas dii, haro duo kawagu tanak Merlion di pinoili miinsomok do patung mantad om kiginnayo do 2 meter. 
Merlion Park nopo nga' winonsoi do Lembaga Podtuongisan Singapura (STB) miinsomok do kabang Baang Singapura ontok di toun 1964 sabaagi lambang Singapura. Antakan di 15 Manom 1972, nukaban o taman diti miampai rasmi id majlis pamansayan patung dii, ii pinoimagon di Luguan Panalad, Gundohing Lee Kuan Yew. Patung mantad do Merlion ginuno montok poingkakaton id kabang Baang Singapura. Bangunan Merlion nokotimpuun di Milau 1971 om nopongo di wulan Magus 1972. Winonsoi iti di pemahat Singapura di kotohuri, Gundohing Lim Nang Seng miampai 8 tanak disio. Arca diti kiginayo do 8.6 meter om kiwinagat do 70 tan.
Soira nopongo o Sunsuyon Esplanade di toun 1997, kinoyonon Taman Merlion di otopot okon no di ko' sabaagi titigaon do sumuang id Baang Singapura om patung diti amu okito kopio mantad do Dermaga Teluk Marina. Antakan di 23 Ngiop 2002, pinoundaliu o patung diti id dermaga wagu ii winonsoi poimbida id soborong Sunsuyon Esplanade, miampaping do Hotel Fullerton. Laang di, ii kigatang do $ 7.5 riong, nopongo antakan di 25 Ngiop 2002. Ontok di 15 Manom 2002, Panalad Wanan, Lee Kuan Yew monongkotoluod do Merlion insan po kawagu id kinoyonon do wagu, Merlion Park dinondo, ii ingapat lobi agayo mantad ko' taman mantad.
Antakan di 28 Mansak 2009, id pialatan do bobog 4 gisom 5 sosodopon, noontok do kodumaat o patung Merlion. Kukumalaja id kinoyonon dii nokoboros do nokorongou yolo do kobong miampai tuni di ologod soira naratu om nababak id tana. Pamansayan kawagu nopongo antakan di wulan Gomot toun dii, Merlion di sondii pinopioput do waig antakan di 18 Gomot 2009. 
Maamaso ponginsanangan, patung Merlion somponon solinaid proses ponginsanangan kawagu, Arca dii maan borisiai miampai otolinahas, om plaster toi ko' cat wagu ginuno montok popokito Merlion di lobi ababang om oborisi. Haro timpu do momoguno ponuang montok gunoon id nababak om kawasan kiluang do arca.
Taman Kinabalu nopo nga poingion id boogian koibutan pulou Borneo, iso taman di poilohing id pogun Sabah, Malaysia ii nokopoimagan ontok 16 Milatok 1964, Taman Kinabalu nopo nga haro Nulu Nabalu ii okito id kinakawason 4,095.2 meter, ii ointutunan sabaagi nulu takawas kahapas Puncak Jaya, Papua Kotonobon, Indonesia om Hkakabo Razi Myanmar id Asia Silaubaat. Poinsuang nogi id Tapak Warisan Dunia ontok 2 Momuhau 2000 di pogulu.
Tapak arkeologi id Agop Kain Hitam. Agop Kain Hitam nopo nga okoro nga oponsol id gana arkeologi hinonggo poinladsong id kabaatan kompleks do Agop Niah Tagayo hinonggo okito o tapak pamalabangan nokodori om lukisan agop. 
Taman Negara Niah, i poinladsong id watas Miri, Sarawak, Malaysia, nopo nga tapak do Agop Niah, iso tapak arkeologi.
Maamaso di toun 1950-an, Tom Harrisson, kurator Muzium Pogun Sarawak nopo nga masagan do mogihum bukti ababayan tulun nokodori id Sarawak. Nokobontol isio do Agop Niah, i au popokito do bukti aktiviti tulun nokodori id kinoyonon dii. Sundung pia miagal dii, minomonsoi isio do pomolingkuman do osogit om otuu o agop dii gama do ogumu pungit om bambayangan i milo gunoon sabaagi taakanon, sabaagi bukti do milo iyonon do tulun nokodori o agop dii. Antakan di Gumas 1954, Harrisson miampai duo tambalut dau, i Michael Tweedie om Hugh Gibb minagai do timpu duo minggu montok monoriuk do agop dii. Nokobontol yolo do bukti tionon timpu talaid do tulun, tionon om pamalabangan. Maamaso di toun 1957, pinapaanjul o Muzium Sarawak do ekspedisi di lobi tagayo miampai padsakayan om kakamot mantad Brunei Shell Petroleum om Sarawak Oilfields Ltd (Shell). Kakanan tana, pengikis cangkerang, ponginlumis mantad cangkerang, pomoluta mantad watu, kakamot mantad tulang, om nopod do taakanon nopo nga nabantalan. Pomotadauwulanan radiokarbon do lapik tangud nopo nga pinopoilo do tapak dii nopo nga kiumul do 40,000 toun, mantad po do timpu Paleolitik. Tinimungan ekspedisi i pinuruan di Barbara Harrisson nopo nga nokobontol do "Deep Skull" id suang do "Hell Trench" (pinungaranan montok kowoowoyoon di alasu tomod) id 101 gisom 110 inci id saalom, antakan di Mansak 1958. Iri nopo nga tongkurak sampapas miampai do maxilla, duo nipon molar om soboogian do guas tongkurak. Oropupuh kopio o tongkurak diti om au kifosil. Morfologi tongkurak diti nopo nga popokito do songulun tondu miampai umul belasan toun gisom pintangaan duo nahapadan sabaagi sanganu do tongkurak diti. Id somok do tongkurak dii nopo nga haro tulang poo gibang poimponu om tibia proksimal wanan i nokito miampai saganu di miagal. Nokobontol nogi i Tom Harrisson do tapak pamalabangan Neolitik mantad 2,500 gisom 5,000 toun di pogulu. Kinabantalan diti nopo nga minogowit do lobi ogumu ekspedisi di toun 1959, 1965 om 1972.
Nokohimagon o kinoyonon diti sabaagi "Monumen Kinawayaan Pogun" di toun 1958. Maamaso 23 Milau 1974, nokohimagon o kinoyonon diti sabaagi do taman pogun. Nukaban o taman pogun diti kumaa ginumuan maamaso 1 Milatok 1975.
Antakan di toun 1960, minanahak do pomolingkuman i Don Brothwell do "Deep Skull" di nopo nga mantad do songulun kusai nosukod i kipionitan kanto do tulun sandad Australia mantad Tasmania. Di toun 1960-an, 122 rata tulun mantad Niah nopo nga nigitan kinumaa do Nevada, Mirika Sompuu. Piipiro koluhoyon do paleogeografi, stratigrafi, om pionitan arkeologi montok monokodung gama di Tom Harrisson. Mantad dii, lobi ogumu gama lapangan do pinoindalan do Universiti Leicester mampai sokodung do universiti suai mantad do Britain, Australia, Mirika Sompuu om Muzium Pogun Sarawak mantad 2000 gisom 2003 montok papaharo do nawayaan Agop Niah di lobi taralom. Notutunan iti sabaagi "Projek Agop Niah". Iso kawagu tadauwulan tangud om "Deep Skull" pinoindalan di toun 2000. Iti nopo nga popokito do umul rangka dii nopo nga solinaid 37,000 toun. Di toun 2006, ponoriukan mantad Projek Agop Niah nopo nga nakaanu do tulun pogulu i poingion id Agop Niah nopo nga momoguno kaanto do laguwagu mamagakom do mamalia om sada, laguwagu pinulu, mongukad do woi, detoksifikasi susumuni om ponutudan do talun. Di toun 2013 om 2014, pomotadauwulanan uranium-thorium nopo nga minongotus do umul tongkurak. Antakan di toun 2016, ponoriukan potilombus nopo nga pinowonsoi di Darren Curnoe i nokoboros do "Deep Skull" nopo diti nga lobi popokito tulun sandad Borneo kopiadang do Tasmania toi ko' hipotesis duo lapik i popoilo do mogigion sandad Asia Kabaatan Kosilahon nopo nga minundaliu mantad Australia om miniamung miampai tulun mantad China.
Di toun 2010 om 2021, kolunduan pogun Sarawak nopo nga pinoposogu do taman dii montok pomoroitan Tapak Tinungkusan Pogun UNESCO. Pinosuang iti id suang do katayadan di 27 Madas 2024. Di toun 2020, koinsanai 122 rata tulun Niah nopo nga pinoguli id Sarawak.
Poinladsong o Agop Niah id disan koibutan nulu watu kapur i kingaran do Nulu Subis. Wayaan sumuang nopo nga poinladsong id kabang kotonobon agop. Kinoyonon diti nopo nga 15km mantad Rahat China Kabaatan om 50m id sawat do tipong rahat. Muara kotonobon Agop Niah nopo nga solinaab 150 m om kinawas 75 m.
Tongkurak Agop Niah. Homo sapiens, kiumul 45,000 gisom 39,000 toun.
Agop diti nopo nga tapak pranawayaan i toponsol tu' kiwaa rata tulun mantad 40,000 toun di pogulu do nabantalan. Iti nopo nga tionon do tulun bobos otuo i nokorikud id Malaysia Kosilahon. Ponoriukan wagu i pinosoliwan di toun 2006 nopo nga pinopokito do bukti aktiviti tulun kumoiso id agop Niah mantad 46,000 gisom 34,000 toun di pogulu. Agop Kain Hitam, poinladsong id blok watu kapur di lobi tokoro, lobi kuang 150 meter mantad tompok kabaatan kotonobon do blok Great Cave, nopo nga haro lukisan watu i kitadauwulan do 1,200 toun. Surupu arkeologi nopo nga pinopoilo do tadauwulan lobi tosopung montok kakamot watu nopo nga norubaan id lembah Mansuli, miinsomok do Lahad Datu id Sabah, nga pomorindakan pomotadauwulanan di otopot nopo nga au po nokosoliwan.
Kakamot di nabantalan id Agop Niah nopo nga kohompit no do kakamot pomutul om kapingan Pleistosen, kapak Neolitik, kapak, kakanan, kakamot ponginlumis mantad cangkerang, bot, galam, kakamot bosi, seramik om manik kaca mantad do Timpu Bosi. Kinabantalan di bobos otutunan nopo nga tongkurak tulun miampai tadauwulan lobi kuang 38,000 toun SM. Agop Kain Hitam nopo nga haro lukisan om lungun kayu 'kapal kapatayon'.
Id pialatan do toun 1954 om 1966, lobi kuang 750,000 serpihan tulang tayam noukad do hiti. Iso mantad dii nopo nga nointutunan sabaagi do tulang metakarpal rimau tomulok.
Taman Tombolog Bali (Indonesian: Taman Burung Bali) nopo nga iso kagayat tutumombului id Bali, Indonesia. Ii nopo nga hilo id Kabupaten Gianyar om kiginayo 2,000 square metres (0.49 acres). Taman nopo diti nga kiwaa lobi mantad 1,300 tinan tombolog mantad lobi 250 spesies id suang kukurungan tombolog pointutup.
Taman Tombolog Bali nopo nga kitudu sumiliu Longkod Abantug montok panakagan do Tombolog Cenderawasih om Jalak Bali. Ogumu o tombolog di asakag id taman diti poingompus toun.
Winangun o taman diti montok manahak tionon sandad. Popiamung tinimungan botani di mogikaakawo, kiwaa nogi 52 spesies puun palma di mogisuusuai, puun tua'ua' talun di au no insaru okito, sikas, poring om kaktus id taman diti. Tolu torobong id taman diti kiwaa mogisuusuai spesies tombolog id waig. Kiwaa 60 kukurungan tombolog miampai tionon di pinotounda montok payanan tinimungan tombolog.
Taman Tombolog Bali nopo nga id suang kakadayan Batubulan, Gianyar id wayaan kumaa Ubud. Kiikiro 45 minit mantad Tutubpoon Kapal Ngurah Rai.
Kosolimbahan muzik tradisional id Taman Werdhi Budaya Art Centre
Taman Werdhi Budaya Art Centre nopo nga longkod inus om koubasanan id Denpasar, Bali, Indonesia. Ii nopo nga kinoyonon montok kosolimbahan inus loolobi inus tradisional Bali miagal do inus Bali, sayau Bali, muzik Bali om teater Bali. Pinoimagon ii do Gabenor Bali, Ida Bagus Mantra. Kinoyonon kiginayo limo hektar diti nopo nga kohompit no bangunan pokitanan inus, iso teater poingukab, iso teater pointutup, longkod pambasaan nawayaan Bali om iso kuil Hindu. Ii nogi nga kinoyonon montok Kapanaandakan Koinusan Bali monikid toun, ii no kapanaandakan inus tradisional Bali i poindalanon solinaid sonwulan mantad toun 1979.
Tombonuo nopo nga iso mantad 40 tinaru mamasok Sabah i pointayad id suang Persatuan Kebudayaan Kadazandusun Sabah. Momoboros do tinaru diti nopo nga poinsuang id booyungan boros Paitanik.
Tinaru Tombonuo nopo nga poingion id Pantai Kosilahon Sabah miagal do Pitas (Kg. Dandun, Kg. Saab, Kg. Sumbilingon, Kg. Sungai Eloi, Kg. Bangkau - Bangkau, Kg. Tombilidon, Kg. Pandan Mandamai), Paitan, Sandakan, Beluran, Labuk, Sugut, Kinabatangan om Beaufort.
Tumanud susuyan lisan, nontodon hogot Tombonuo nopo nga mantad piomungan hogot i naanu mantad Tumbolang (poring) ii no TUM om BONUA mantad hogot Terbonua (mamasok) i mombontuk do Tumbonua. Id kolimpupuson, numaan alanai o Tumbonua kumaa Tombonuo i kirati nontodon.
Etnik nogi kaka diti nga notumbayaan do mimpuun nobontuk mantad nawayaan Mondou Logaki om duo miobpinai miapid ii nosusu mantad poring kiwotik do amas (linumoput so tumbolang).
Sub-etnik Tombonuo i pointayad id suang Persatuan Bangsa Tombonuo Sabah (PBTS)
Pesta Poriamo nopo nga karamayan i poindalanon kalaps do mongomot. Rami Rami Poriamo (Pesta Poriamo) kiwaa pionitan miampai rombituon ii no buruj Muru Puru, buruj Raah om buruj Wolatik i nosiliu tituduk toi ko' tonudon do momogunTombonuo montok mongumo mantad di timpuunon i gisom do opongo mananom parai solinaid timpu sontoun. Poimpuunon o gama-gama mananom miampai ababayan Mongogang (mongintong posorili do tumo), suhutonon do Mongoririk (momorisi posorili tumo), Monogad (momutul kayu/rumilik), Monusul (mongurak), Monuan (mangasok), Mongindikut (gumamas), Mamaroi (maganu totus parai/mongomot), Mongirik Nu Bambarayon (momolohou sunduan parai), Monongkop (mogonsok do noomot koinsan montok paganakan), Muraub (mitabang do mongomot) om kolimpupuson nopo nga mamaramai do karamayan Rami Rami Poriamo.
Tambatus toi ko' ranti merah (ngaran saintifik: Solanum lycopersicum) nopo nga susumuni spesies paganakan Solanaceae i tinanom montok maganu tua' susumuni diti di noonsok om onsokon sabaagi do rarapaon. Mantad o tambatus diti do benua Amerika, i nopo nga benua-benua Amerika Tanga, Kabaatan om kabaatan Amerika Kotonobon dan selatan Amerika Utara mantad Mexico gisom Peru. Ogumu padagangon id badi o tambatus diti kohompit no badi rarapaon. 
Hogot tambatus diti nopo nga mantad istila' boros Nahuatl tomatl koimbulayan mantad boros tomahuac i manahak rati "kakamot okombung"; tungkus kasarabakan boros diti id Mexico lobi sumuku do spesies songompuru i nopo nga tomatillo i okoro om ongotomou poinsuai mantad xitomatl ("kakamot okombung kilongkod") i kiwotik arangang. 
Ngaran ranti merah nopo nga naanu mantad kokitanan tua dau i miagal do tua puun ranti i poingimpou id paganakan botani di miagal.
Ngaran saintifik dau, lycopersicum, kirati "persik serigala" (piadangon do spesies i kopionit S. lycocarpum, i ngaran saintifik kirati "buah serigala". Spesies suai id genus Solanum nopo nga bintorung om kantang om nogi piipiro spesies kaanit suai.
Tambatus nopo nga kawo susumuni saka i tinanom sabaagi susumuni iso timpu. Korikot o ninaru susumuni diti gisom 1-3 m miampai musus id puun toi ko' torigi suai. Noponu o guas diti do roun puun tambatus i kibontuk do pinat poingulud spiral miampai ninaru 10-25 cm om haro 5-9 roun tokoro, tikid roun nopo nga kininaru do 8 cm om disan dau kiserat. Koduo-duo guas om roun tambatus nopo nga kihulu.
Koulai tusak tambatus id guas do tambatus kiginayo 1-2 cm diameter kiwotik osilou, miampai limo tolingo' kimato id korola; koubasanan nopo nga momitusak o tambatus cyme 3-12 insan. 
Tua' tambatus nopo nga boogian di akanon, tumanud do botani dau, poinsuang iti sabaagi kalas tua' beri. Kosuni do osonong tua' tambatus diti do songinan sanrawo toi ko' piipiro id sonpuru tumanud solusuk; misuai ginayo diti tumanud kawo mantad 1-2 cm kumaa lobi 10cm, nga kawo i kogumuan padagangon kiharo diameter 5-6 cm. Wotik tua' tambatus nopo nga mogisuai-suai, miampai wotik aragang i nointutunan - wotik aragang dii nopo nga sabab do likopena, i nopo nga sebatian karotenoid poinsandad i manahak mogisuusuai khasiat kounalan antioksidan poinsandad di osonong montok kolidasan tinan.
Tambunan nopo nga iso kakadayan om watas id Boogian Pisuk, Sabah, kosilahon Malaysia id kopulohon Borneo. Kinoyonon nopo dii nga 81 km mantad Kota Kinabalu, 1000 m kinawas id Dayat Crocker. Kiikiro 19,760 mogigion ontok toun 1991 om nokoingkawas kumaa 35,667 tulun ontok toun 2010. Kogumuan nopo mogigion nga mantad Tinaru Dusun. Nosorilian o watas diti do ranahon om 77 kokompungan. Ponong id kosilahon nopo do watas diti nga ii no Nulu Trusmadi (2462 meter),nulu koduo bobos akawas id Malaysia kalapas Gayo Ngaran (Nulu Nabalu).
Tampaksiring nopo nga kakadayan id taatanga do Bali, Regensi Gianyar, Indonesia. Maamaso banci 2010, kinoyonon diti nopo nga soginayo 42.63km2 miampai populasi soginumu 45,818; om bobos poinwagu nopo nga 48,740 (id pintangaan do 2019). Iti nopo nga kinoyonon hinonggo poinladsog o Kuil Nulu Kawi om tapak arkeologi om nogi Senang Hati Foundation.
Hogot "Tampak" id suang do boros Bali nopo nga kirati do lapap, om "Siring" nopo nga kirati do Serong. Tumanud do lagenda, piras do nulu hinonggo poinladsong o kakadayan diti baino, tinuridong mantad do nulokon songulun raja i kingaran do i Mayadenawa. Tampaksiring nogi nga iso kolunduan tapangkal maamaso timpu pra-panaladan do Bali. Kinoyonon diti nopo nga hinonggo poinladsong o Kuil Tirta Empul
Kokompungan id posorili do Tampaksiring nopo nga: Manukaya, Pejeng, Pejeng Kaja, Pejeng Kangin, Pejeng Kawan, Pejeng Kelod, Sanding, om Tampaksiring.
Tioyon (palace) Presiden
Tampaksiring nogi nga' hinonggo poinladsong o Tioyon (palace) Tampaksiring, iso mantad 6 tioyon (palace) presiden id Indonesia. Winonsoi o Istanan diti id pialatan do 1957 om 1960 maamaso kotimpuunon di Presiden Sukarno. Bongunan kompleks diti nopo nga poinsasad id kinoyonon soginayo 19 hektar. Winonsoi o bongunan tioyon (palace) tapangkal id kinoyonon di lobi tawakas miampai pointoguang do Kuil Tampaksiring Tirta Empul on Nulu Agung.
Tamparuli nopo nga iso kakadayan om nogi watas tonini di kikinoyonon id Watas Tuaran, id boogian Kotogisan Kotonobon Sabah, Malaysia . Poingkakat nogi id suang do kakadayan diti o iso Pejabat Daerah montok monurupu kotoinaan om nunu nopo ahal kokomoi do watas diti . Kogumuan nopo mogingion id kinoyonon diti nga koingkakat mantad tinaru Dusun-Bundu. Haro nogi mogingion mantad tinaru Cina-Hakka i mongingindapu . Sinodu nopo kakadayan Tamparuli mantad Kota Kinabalu nga sinodu do 36 KM om kisinodu do 9 KM mantad kakadayan Tuaran . Ointutunan om abantug o Watas Tamparuli diti gama do Susuyan Tamparuli. Kiharo nogi sinding kokomoi do susuyan diti id hombo abantug id piolitan mogingion Sabah. Sumusuhut nopo nga roroitan sinding Sunsuyon Tamparuli di sinuat di Justin Lusah, songulun modsinding lokal Pogun Sabah .
Pak pak* kang ku doh
Sumunsui doh sunsuyon
Sunsuyon doh Tamparuli
Bakasut tinggi oku
Pak pak nopo id suang do sinding diti nga sumuku do tuni lapap di mamanau.
Tan Sri Michelle Yeoh PSM (/jo/ YOH; lahir Yeoh Choo Kheng; Cina ouhai: ; Cina sandad: ; 6 Magus 1962) songulun misisingkono tondu id Malaysia di pantangon. Nointutunan sabaagi Michelle Khan id filom-filom pogulu dau id Hong Kong, nointutunan isido ontok 1990-an kalapas minisingkono id piipiro siri filom id Hong Kong miampai mogisusuai kowoyowoyoo, miagal ko' id filom Yes, Madam (1985), Magnificent Warriors (1987), Police Story 3: Supercop (1992), The Heroic Trio (1993), om Holy Weapon (1993).
Kalapas minundaliu hilo id Mirika Sompuu, nakaanu isido ko'okunan id taang somppomogunan tu minisingkono id filom di James Bond, Tomorrow Never Dies (1997) om filom seni bela diri Ang Lee, Crouching Tiger, Hidden Dragon (2000), hinonggo nakaanu isido ko'okunan BAFTA sabaagi misisingkono tondu di nabantug. Luminaab o pakalajaan dau miampai filom-filom miagal ko' Memoirs of a Geisha (2005), Sunshine (2007), The Mummy: Tomb of the Dragon Emperor (2008), Reign of Assassins (2010), Kung Fu Panda 2 (2011), om The Lady (2011), hinonggo minsingkono isido sabaagi Aung San Suu Kyi.
Misingkono i Michelle Yeoh diti sabaagi monguguhup id filom komedi Crazy Rich Asians (2018) om Last Christmas (2019), om filem Marvel Cinematic Universe Shang-Chi and the Legend of the Ten Rings (2021). Misingkono nogi isido id siri tibi Star Trek: Discovery (20172020) om The Witcher: Blood Origin (2022). Minisingkono isido sabaagi tondu di osundu id filom Everything Everywhere All at Once (2022), om nakaanu isido Gaa' Akademi sabaagi tondu misingkono di nabantug, om duminadi momomogun Asia kumoiso di nakaanu anugerah, om duminadi momomogun Malaysia kumoiso di nakalantoi id Gaa' Akademi id mogisusuai tinimungan. 
Tan Sri Michelle Yeoh Cannes
Natad web agregat pogintigasan filom Rotten Tomatoes pinapatayad isido, iso mantad mosisingkono nabantug poingompus timpu ontok toun 2008. Ontok toun 1997, nopili isido do majalah People sabaagi iso mantad "50 tulun alawa id pogun", om ontok toun 2009, id majalah di miagal pinapatayad nogi isido sabaagi iso mantad "35 Jelitawan Layar Lebar Sepanjang Tontok". Ontok toun 2022, Time minomungaran isido sabaagi iso mantad 100 tulun di bobos kirahung id pomogunan.
Tandjung Sari (Rati: Tomui Bunga) nopo nga iso hotel butik id Watas Sanur Denpasar, Bali. Hotel dii nopo nga iso ko' mantad do kinoyonon podtuongisan kumoiso di winonsoi id Sanur om nogi Bali, iso nogi mantad do hotel butik kumoiso di pinoturidong id Kabaatan Kosilahon Asia. Hotel dii nopo nga pinoturidong om sanganu di paganakan Waworuntu.
Hotel Tandjung Sari nopo nga pinoturidong di Wija Wawo-Runtu om sawo dau i Judith, songulun sanganu kadai antik om perabot id Jakarta, Indonesia ontok 1962. Winonsoi o hotel diti id kinoyonon bagas do kuil Bali i roitan do Pura Tandjung Sari (lit. Kuil Tomui Bunga) 
andjung Sari Hotel was founded in 1962 by Wija Wawo-Runtu and his wife Judith, proprietors of an antique and furniture store in Jakarta, Indonesia. The hotel was built on the site of a former Balinese shrine called the Pura Tandjung Sari (lit. Temple of the Cape of Flowers) i timpuunon nopo nga sabaagi tionon di mongunguridong ontok tindalanon diolo kumaa id Bali montok maganu kakamot antik montok do pataranan diolo.
Walai Wawo-Runtu nopo nga iso mantad do walai kumoiso om tionon di winonsoi id winaladan do kotogisan Sanur. Ontok timpu dii, mion id toning do rahat nopo nga koligogon om milo roitan do pogoduhan montok do tulun mogigion. Winonsoi o hotel dii id kabun do piasau om haro taman. Walai timpuunon om apat po kawagu banglo winonsoi montok tionon do tongotambalut Wawo-Runtu. Sumusuhut, misokodung i Wija Wawo-Runtu miampai songulun artis Australia i poingion hilo, i Donald Friend montok monginlaab do ginayo hotel dii nga miampai popotimporon woyo dau di kiwoyo do kokompungan Bali. Kinointutunan do Tandjung Sari pinopoimbulai do kinoingkakatan Estet Batujimbar Sanur - deretan walai poinwalad id poinaru do kotogisan i noreka di Geoffrey Bawa, arkitek Sri Lanka. Kinointutunan hotel om kinoyonon dii nokosiliu do tadon do koburuon do kinoyonon dii, hinonggo ontok 1970, i Friend om i Wawo-Runtu nakaanu tua' pomusarahan montok momonsoi hotel di lobi agayo miampai kouhupan mantad di Peter Muller, songulun arkitek Australia, hinonggo hotel di nokosiliu do Bali Hyatt.
Solinaid nawayaan' dau, nokotorimo o hotel dii do tombului di nointutunan kaampai no i Annie Lennox, David Bowie, Mick Jagger, Ringo Starr, om i Yoko Ono, om haro nogi tulun komisiwal miagal i Dewi Sukarno om i Tien Suharto. Ontok 2024 nopo nga i Rodney Holloway.
Ontok timpu kinalantayon dau ontok 1970-an gisom 1980-an, hotel dii om bar dau roitan do kinoyonon kagayat di nointutunan. Adrian Zecha, mongunguridong do Aman Resorts minoboros do kointalangan sumusuhut kokomoi hotel dii. "Ii nopo nga longkod sosial do tulun poinsusuai. Mongoi ko hilo sabap oinsanan nga hilo." Logo hotel dii popointalang do piomungan karang om bunga, i noreka di Hans Hoefer, artis German ontok 1971.
Hotel dii kakal po sanganu om uludon di paganakan Waworuntu, sinakagon do Wija Wawo-Runtu.
Winonsoi o hotel diti tumanud woyo tradisional Bali, miampai popointalang totobon pinotuan do Bali om tolig karang - woyo dii tumilombus noguno id pointongkop do kinoyonon Batujimbar Sanur. Sundung do struktur hotel dii nopo nga winonsoi do tulun Bali, ogumu woyo ponindak om inus hotel dii noreka id siriba pongintangan potilombus di Donald Friend. Taap rahami banglo dii om nogi wawayaan simin i kiwotik roun di tinodos nopo nga tua' pomusarahan di Friend om ogumu minomit id kogumuan hotel om walai suai id Bali.
Soira nokoburu o hotel diti ontok toun 1972, winonsoi o 16 banglo wagu, pinungaranan do 'banglo kampung' i momit do bontuk Swastika Hindu nung intangan mantad sawat. Tikid apat banglo dii i kibontuk do Swastika nopo nga papaamung do menara Kul-Kul tradisional Bali id natad tanga' dau, sabaagi kointalangan do tungkus koubasanan Bali. Loolobi no soira bongunan di mamaramit tutumombului nopo nga koumbal nokosiliu do soboogian mantad do tioyon (palace) Ubud.
Woyo Tandjung Sari nopo nga i minonimpuun do woyo kapamansayan hotel i gunoon dinondo id Bali. Visi di Wija Wawo-Runtu, Donald Friend, om sumusuhut i Peter Muller nopo nga montok momonsoi iso hotel di lobi agayo (sumusuhut noukab sabaagi Bali Hyatt ontok toun 1972) miampai woyo kapamansayan do bongunan tradisional Tandjung Sari, i sumusuhut nokosiliu do standard reka bontuk montok toinsanan hotel kiskala tagayo i dinondo sukuon sabaagi seni bina hotel khas do Bali. Sumusuhut, pinotilombus di Peter Muller do popoburu woyo hotel Bali miampai bongunan sumusuhut, Amandari ontok toun 1989. Rahung di Muller piniamung miampai projek Estet Batujimbar Geoffrey Bawa minanahak do tua' pomusarahan kumaa di Kerry Hill, songulun arkitek Australia montok set hotel dau sondii id pulou dii.
Tangkalamai nopo nga artropod di kosuang kalas Chilopoda suang subfilum Myriapoda. Tangkalamai nopo nga tayam anaru miampai duo gakod montok ngawi segmen tinan. Tangkalamai kiwaa gakod mantad id siriba 20 gisom lobi 300. Tangkalamai haro gakod di au miagal, poomitanan 15 toi ko' 17 gakod (30 toi ko' 34 gakod) nga okon 16 gakod (32 gakod). Tangkalamai nopo nga karnivor.
Kikiro kiwaa 8,000 kawo tangkalamai id posorili pogun, om 3,000 nogi di ointutunan.
Tangkub-angkub nopo nga iso kawo posisang i okoro om koubasanan nopo nga kiwotik aragang, urin toi osilou om kiworok do oitom i kiginayo 0.8 gisom 18 mm (0.03 gisom 0.71 in). Tangkub-angkub diti nopo nga poinsuang id tinimungan Coccinellidae i okito id posorili pomogunan miampai lobi mantad ko 5000 spesies. 
Kiguno o tangkub-angkub tu kaanu mangakan sogongi momuraag totus pomutanaman miagal ko kutu roun.
Tangon nopo nga karalano do poposunud do nunu nopo it nosorou, nokito, nopurimanan toi nawayaan do tulun do posusui kumaa do tulun suai sobaagi do ponontudukan, ponginsasamod toi kopoilaan. Kokomoi nopo do tangon nga;
Totongonon, nopo nga tangon dit awu noilaan nung otopot ko awu nga nokotongkop doid tulun mamasok tu koubasanan do tongonon hiza do magamut toi pogulu do modop.
Tangoniba it tangon tongoniba do kawawagu om kosoruan do timungon om posuraton id buuk.
Tangonaru nopo nga tangon tanganaru it poinsurat doid buuk.
Susuyan nopo nga tangon di otopot, haro tanda om nung soriukon nga milo do imbulaian do nonggo ot tinimpuunon. Koubasanan do oihum maya do sinuratan kodori.
Totongonon kapanahak do topurimanan id ginawo. Haro it kotompuirak, kobinsian, kototogod om susuai poh nga kapanahak nogi do ponontudukan. Totongonon dongulu-gulu nopo nga kaampai no;
Yanak-anak om Rogon Gayoh
Yanak-anak om Yongkor
Sumundu
Kalabatu
Kara om Tongkuyu
Tanjong Malim
Bandar Tanjong Malim nopo nga hilo id kabaatan Damung Perak, miinsomok do piolitan do Selangor. Koiyonon nopo di nga kiikiro 70 km id koibutan Kuala Lumpur.
Tanjong Malim nopo nga misampaping kopio ponong id koibutan do Bawang Bernam. Osiliu o bawang Bernam do rulud piolitan do pogun Perak om Selangor. Id suang peta, Ulu Bernam om Tanjong Malim nopo nga oruhai no kopiagal o titik Koordinat. Tanjong Malim nopo nga wayaan oponsol i popiromut do Ipoh om kuala Lumpur nung au momoguno talun-alaun tagayo.
Kinoyonon di miinsomok do Tanjong Malim nopo nga Ulu Bernam, Kalumpang, Ketoyong, Behrang, Behrang Ulu, Kampung Kelawar om Slim River.
Tanjong Malim nopo nga iso pakan tokoro id utara Baang Bernm ii osiliu o rontob damung Perak om Selangor. Noisytihar o Tanjong Malim sabaagi pakan ontok 1876 di Tuan List ii mobi do Residen Inggeris id Teluk Kuwaili, Selangor om Raja Itam bin Raja Onus, Penghulu Sabak Bernam, ontok 1880-an. Minuli ii Tuan List om Raja Itam kumaa do Tanjong Jambu om nokokito do ogumu tulun ii minsingilo do agama madrasah mantad tongoulun di kikotumbayaan. Kaagu, pinungaranan disio o koiyonon dii sabaagi do Tanjong Muallim ii roiton do ginumuan sabaagi do Tanjong Malim. Tadon nopo do Tanjung nga mantad bontuk tanjung id ulu Baang Bernam. Malim nopo nga mantad hogot "muallim" ii kirati do tulun di kitoilaan kopio. 
Ontok 19 Manom 1903, kiwaa rangkaian tinjin ii nowonsoi id Perai id Seberang Perai maya do Tapah Road, Tanjong Malim om Kuala Kubu kumaa do Seremban sorinaru do 450 km. 
Tanjung Benoa nopo nga gasait id subwatas (kelurahan) mantad Kuta Kabaatan, watas Kabupaten Badung id Bali. Otutunan iti miampai do kotogisan dau. Tanjung Benoa diti nogi nga iso kinoyonon montok sipoot waig miagal do banana boat, pantalapan skuba, rolling donuts, seawalker, flying fish om snorkeling.
Iti nopo nga walai montok Benoa Cruise International Dompok hinonggo soginumu 50 kapal mamanau monikid tadau.
Tapayas nopo nga spesies susumuni id suang genus Carica paganakan Caricaceae. Susumuni diti nopo nga mantad is Mexico Kabaatan om Amerika Tanga. Ontok nopo timpu baino, tapayas nopo diti nga tonomon id kogumuan pogun kiiklim tropika poinsuang no Asia Silaubaat. 
Puun tapayas nopo nga papaasil do tua' di milo do akanon. Tapayas nopo nga ogumu padagangon id badi poinsuang no badi rarapaon. Tumpuk, roun tomulok om tusak tapayas nopo nga kosoruan silihon do rarapaon. Opoit o kaakanan do tumpuk tomulok tapayas om kiroso oonsom - onsom om oomis - omis kaakanan do tua tapayas di omulok po.
Puun tapayas nopo nga kilinawoi 2 - 7 m. Guas nopo nga aiso raan, Kiliwang o tanga om ogumu bagas nokoiduan do roun id guas. Roun - roun nopo nga sumuni id pompod do puun om roun nopo nga kibontuk do tunturu, aiso wulu om kiwaa tuhat di atalang do okito. 
Koinsanai boogian do puun poposoliwan do pulut.
Tua tapayas nopo nga iso kawo beri tagayo, alandui pikikiro 15 - 45 sm ninaru om kidiameter 10 - 30 sm. Kulit nopo tua diti nga kiwotik otomou maamaso omulok om mundaliu osilou toi urin soira oonsok. Tonsi nopo nga opurak maamaso omulok po om sumiliu wotik urin soira oonsok. Ogumu linsou tokodo id suang do tua tapayas i kiwotik sokulit oitom - itom om obulugu alandui. 
Tua di noonsok nopo nga asaru akanon, silihon do jem, juus tinumon, pomoroso sokirim om puding, halwa om sos. Tapayas di au po noonsok nopo nga milo silihon do nonsom toi ansakon sabaagi rapaon. 
Roun tapayas nopo nga gunoon montok momolingos toruol malaria. Tumpuk do roun tapayas gunoon miampai tradisional montok momolingos toruol i kopionit do raha om kosoruan nopo nga toruol mantad do nondui. Tumanud Bomoh Mahaguru Ibrahim Md Zain, kopongonuan tumpuk roun tapayas minog do soginumu intolu sangadau soira koimbulai o angaragang id tinan.
Tarkan Tevetolu toi ko' lobi ointutunan sabaagi Tarkan nopo nga iso susuminding do pop mantad id Turki. Pinapaasil isio do piipiro album pataranon-platinum id maamaso kalajaon disio sabaagi susuminding om nakaanu aasil kiro-kiro 15 riong album. . 
Isio nopo nga loolohouon nogi sabaagi Putera Pop do Turki..
Tarkan nogi ti nga nointutunan nogi id kinoyonon suai id Eropah om id benua-benua Amerika, loolobi montok sinding dau "mark" (Spoilt/Kiss Kiss/Chanson Du Bisou/Besos). Tondigon diti nopo nga minaan pinungaranani koimbagu di Holly Valance kumaa"Kiss Kiss" kalapas pinadagang di Sezen Aksu o' tunud tondigon disio. Mantad nogi tondigon diti nga noilaan do nolimpupusan o' piromutan di Tarkan om Aksu tu nokohompit iyolo do pioduhan montok kopogonuan ngaran montok tondigon "mark". Koumbal nogi iyolo do minogiuhup montok papaasil kogumuan tondigon di Tarkan id Turki om Eropah.
Tarob toi ko naga nopo nga iso nintorusan mitos ii koubasanan mangan pokitono toi pohondomon sabaagi tulanut (toi ko reptilia suai) di agayo om osundu miagal kogumuan toi ko soboogian koulalaho' tarob ii noihum id kogumuan koubasanan id pogun diti .
Tartuff (originally tARTuFF) nopo nga festival filim romantik monikid toun i pohoroon mantad di 2006 monikid Magus id Tartu, kakadayan koduo bobos agayo id Estonia.
Poonjulon do Festival Filem Black Nights o Tartuff om koindalan ii hilo Dataran Dewan Bandaraya Tartu (Raekoja plats), id nombo posolimbahon o filim diti id skrin tagayo miampai au bayaran. Suai ko ii, posolimbahon nogi o dokumentari id Longkod Athena. Program filim nopo nga sokodungon miampai pitimbungakan om kuliah poingompus tadau. Angatan o tulun ngaawi di mintong do momili filim korohian diolo id pialatan filim di posolimbahon. .
Tartuff nopo nga festival filim poingukab bobos agayo id Baltik. .
Tartuff nopo nga winonsoi do tinimungan Black Nights Film Festival miampai HFF ontok toun 2006. Idea nopo diti nga nokoimbulai mantad di minonuridong PFF, Tiina Lokk-Tramberg, poingimpou festival film di kaagal-agal id Vienna. 
Tartuff kumoiso ontok 2006 poposolimbou 24 filim om mini siri TV "Dekalog" mantad monunuhu Poland Krzysztof Kielowski. Montok koinsanai, kiikiro 10 000 tutumombului nokorikot, om kiwaa nogi iso persidangan sangadau kokomoi toleransi koubasanan. Nopili o filim "Volver" ponuhuan di Pedro Almodvar sabaagi filim korohian tongoulun (audiens). .
Tartuff koduo ontok toun 2007 minoposolimbou 24 filim. Montok koinsanai, kiikiro 10 000 tutumombului nokorikot om kiwaa persidangan duo tadau kokomoi "Toleransi Beragama". Nopili o Harold and Maudeponuhuan di Hal Ashby sabaagi filim korohian tongoulun.
Tartuff kotolu ontok toun 2008 minoposolimbou 24 filim. Montok koinsanai, kiwaa 16 163 tutumombului nokorikot om kiwaa pialaan gambal kitema "Love of Tartu". Filim Taarka karya Ain Meots, kokomoi susuminding layat Seto i Hilana Taarka, pinosolimbou kumoinsan nogi om nopili sabaagi filim korohian tongoulun.
Tartuff kolimo ontok toun 2010 nopo nga kiwaa tutumombului bobos ogumu ii no 30 428 tulun. Nopili o filim Paradise ponuhuan di Jerzy Sladkowski sabaagi filim korohian tongoulun.
Milo o tutumombului mongundi filim kaanangan diolo id suang talian. Filim korohian tulun ginumuan nopo nga onuan gaa miampai arca "Suudlevad Tudengid" ("Pelajar Bercium") karya Mati Karmin, iso kodolinan arca i poinladsong id tanga do Dataran Dewan Bandaraya Tartu.
Pisuaian linanggoi do tasu: iti 'goridon' om it tasu tokoto roitan do 'sihuahua'.
Tasu nopo nga buru-buru mangkaakanon. Kikotumbayaan do piniaraan tulun mantad po di 12,000 toun nakatalib nga oboyo nogi do 150,000 toun tumanud do ponoriukan gin. Di baino nopo mogisusuai po bansa do tasu. Mantad po di tasu tongokoto gisom do dtasu tangagayo no kopio, hulu di tongoniba gisom do hulu di tanganaru, osiriba toi aranggau gakod om susuai poh.
Pogiagalan nopo do koulah-ulaho do tasu nga asanang do tudukan om obimboyo ponuhuan do tulun. Oinsanan tasu koilo do mongusig.
Nosusu i Taufiq maya pikoruhangan di Tjik Agus Kiemas om Hamzathoen Roesyda. Tapa nopo disio nga mantad Sumatera Selatan (kipusakag Palembang), om tama dau kipusakag Minangkabau mantad Sumatera Kotonobon. Isio nopo nga luguan paganakan do tama dau id Tana' Datar, Sumatera Kotonobon, miampai pamalahawan Datuk Basa Batuah. Nakaanu i Taufiq do ponudukan id Fakulti Undang-Undang, Universiti Sriwijaya om puru aparagat do Gerakan Mahasiswa Nasional Indonesia (GMNI) hiza di mokikinobos po iso.
Ontok toun 1973, miniongoi isio miampai Megawati Sukarnoputri, tanak tondu do ponorikohon presiden koiso Indonesia, Sukarno. Pisasawaan nopo dii nga pisasawaan kotolu montok di Megawati, om kitanak yolo tondu, i Puan Maharani, dondo momuruan sabaagi Speaker Dewan Perwakilan Rakyat. Haro nogi duo tulun tinohonok (anak tiri) kusai di Taufiq totus mantad pisasawaan nokopogulu di Megawati.
Nokoimpuun o gama komisiwal di Taufiq Kiemas hiza di poinsikul po iso maya kaampayatan doid GMNI. Sumusuhut, minampayat isio do Simpung Demokratik Indonesia om nopili sabaagi puru Dewan Perwakilan Rakyat id suang kopomilian tagayo toun 1992. Ontok era Orde Baru, nokotingkod soboogian agayo do gama komisiwal dau gama do koobian kikuasa.
Mimpuun do mumang buru o gama di Taufiq kalapas digulingkan o rejim Orde Wagu do susumikul om tulun ginumuan ontok toun 1998. Id suang kopomilian tagayo legislatif 1999, nakalantoi o Simpung Demokratik Indonesia Perjuangan (PDI-P). Gama kinalantayon diti, nosiliu o sawo disio do Mongunguhup Ponorikohon Republik Indonesia om sumusuhut ontok 23 Madas 2001, nosiliu isio Ponorikohon Indonesia kolimo i minonowoli di Abdurrahman Wahid kalapas naanu kawagu do Majlis Permusyawaratan Rakyat o mandatdi Wahid .
Dinondo, sabaagi songulun mantad lundu oponsol id suang, momuru isio sabaagi Ponorikohon Majlis Momilin Longkod om nopilii kawagu sabaagi surupu Dewan Perwakilan Rakyat montok timpu 20092014 mantad Electoral District of West Java II. Taufiq nopo nga luguan ugama Silam PDI-P. Isdio nopo nga mamampayat ointutunan id suang totongob (hal-ehwal) PDI-P, insaru managak komi kokomoi ahal-ahal nasional miagal do kotoundaan montok kopomilian tagayo legislatif om ponorikohon 2014 id Indonesia om sumoonu misuai o tua pomusarahan miampai di sawo dau id suang isu-isu pointantu mionit do kotoinaan om momuruan do simpung.
Kiwaa o kobolingkahangan (toruol) tundu-undu om lisou di Taufiq. Nakawaya isio do pamayayakan pintasan di Australia ontok toun 2000, iso kawagu pamayayakan ontok toun 2005 montok papasang kakamot pacu tundu-undu, om iso kawagu montok mongolon bateri kakamot pacu tundu-undu. Nokosuang po kawagu i Taufiq id lamin pongusapan do impiipiro kalapas nokotorimo pongusapan dii.
Minidu pogun i Taufiq Kiemas ontok 8 Mahas 2013 id Singapore General Hospital, Singapura gama do heart attack. Suab dii, pinoguli kawagu o rata disio hilo Jakarta maya pesawat kargo Indonesian Air Force Hercules id nombo linobong isio miampai pamalabangan pogun poimponu id Kalibata Heroes' Cemetery. Ponorikohon Indonesia, Susilo Bambang Yudhoyono minomuruan do ababayan poinhimagon dii om nokotindapou nogi paganakan di Taufiq i ointutunan, Dulud Indonesia, om piipiro nahatus lundu komisiwal nasional di ointutunan.
Minonuat i Taufiq do piipiro buuk, loolobi biografi dau, Gelora Kebangsaan Tak Kunjung Padam ("The National Spirit Remains Alive") i poposusui kokomoi koduo-duo episod id suang koposion dau om pomusarahan disio kokomoi mogisuusuai isu nasional. Pinalabus o buuk diti ontok Momuhau 2012 montok mamarami kinouliton kosusuon dau di ko-70.
Ontok toun 2021, pinungaranan o Tutubpoon Kapal Tulud Pekon Serai id Kepulauan Pesisir Kotonobon, Lampung tumanud ngaran disio.
Tawau (Malaysian: ), i pogulu ointutunan sabaagi Tawao, nopo nga ibu kota do Watas Tawau id Sabah, Malaysia. Ii nopo nga kakadayan kotolu bobos agayo id Sabah, kalapas Kota Kinabalu om Sandakan. Poinladsong id Semenanjung Semporna id kotogisan kabaatan kosilahon pogun diti, Tawau nopo nga longkod kotoinaan do Boogian Tawau, i miwolit miampai Rahat Sulu id kosilahon, Rahat Sulawesi id kabaatan Teluk Cowie om miilang piolitan miampai Kalimantan Koibutan, Indonesia. Ontok toun as of 2010, kiikiro 113,809, o populasi is kakadayan diti om koinsanai nopo kinoyonon kakadayan nga kiwaa popuasi soginumu 397,673 (kohompit 47,466 id Kalabakan, i pinitongkiad montok mombontuk watas misuai). Ontok Banci 2020, kiikiro soginumu 372,615 populasi id kakadayan diti.
Nawayaan Tawau nopo nga au noilaan miampai otolinahas lobi-lobi po pogulu di toun 1890-an. Hali pia miagal di, haro no mogigion id Tawau miampai iso kokompungan tokoro mongiinginsada miampai mogigion soginumu 200 tulun i kogumuan nopo nga tulun Tidung om Suluk pogulu toun 1890 (pogulu dii nopo, haro ionon bobos tosopung montok tulun Silam Tidung id Kalabakan, id siriba do pomorintaan Kesultanan Bolongan-Tarakan , tionon do tulun Tidung om Suluk id Batu Tinagat om tionon do tulun Bajau id Omadal, Semporna). Maamaso dii, Tawau nopo nga id siriba do pomorintaan Kesultanan Sulu. Id suang do iso pibatasan i nokohimagon di 22 Milatok 1878, pinatahak do Kesultanan Sulu o kinoyonon id posorili do Tawau, i haro gisom do baino kumaa do tulun Inggiris.
Nosiliu o Tawau sabaagi soboogian do kinoyonon pomorintaan do tulun-tulun Inggiris maya do Syarikat (Berpiagam) Borneo Utara British (SBUB). Tumanud ponuatan The North Borneo Annual Volume (1955-1965), sistom togori nopo nga nokotimpuun di toun 1898, gama do laang-laang do SBUB minongukab iso kinoyonon id Tawau om potilombus nopo nga pinapaharo do toud-toud togori do karajaan songkinoyonon do hilo.
Montok mongilag do pioduhan miampai Belanda i momorinta do Kalimantan id timpu dii (miilang o Tawau do rontob id pialatan do tana pomorintaan Belanda miampai tana pomorintaan do Inggiris), minaganu o pomorinta Inggiris do laang-laang montok papatantu do piolitan. Iti nopo nga gama do piolitan manrad montok kinoyonon di pinatahak kumaa pihak Inggiris mantad kodyo-duo Sultan Brunei om Sultan Sulu nopo id siriba do Bawang Sibuco i miinsomok miampai Tarakan (Indonesia), hinonggo kinoyonon dii nopo nga poinsuang ud siriba pomorintaan do Belanda, i maamaso dii nopo nga poingion mantad no id kinoyonon dii. Mantad dii, iso suruhanjaya Piolitan nopo nga pinohimagon di toun 1912 mantad pegawai-pegawai mantad United Kingdom om Belanda. ( Sejarah Malaysia )
Iso Luputan Miampai nopo nga pinotounda miampai pata om nosoinan do Pesuruhjaya id Tawau di 17 Mansak 1913. Potilombus, tinumanud do protokol id pialatan do United Kingdom om Belanda i sinoinan id London di 28 Manom 1915, koduo-duo karajaan nopo nga minagakun do luputan miampai om pata dii.
Miampai kohinaan do pomorintaan British id Tawau, ogumu koumatan di nokotounda miagal do lamin pongusapan, sikul, balai pulis, walai-walai kadai, tuundorongon kapal rahat Tawau om nogi ralan om ralan kampung i winonsoi di PWD, iso jabatan karajaan hinonggo kukumalaja nopo nga mantad mogigion sandad id Tawau.
Koponuridangan Koisaan Kabansaan Tabai Tawau (PKMT) di toun 1938 i pinoimpohon di Penghulu Abu Bakar om pinogirot miampai pomimpin Tabai suai miagal di Abu Bakar Titingan , Haji Abdul Karim Drahman, DSP Ahmad Ayid, , Kassim Kamidin om Imam Zainal montok popoingkawas tunud om kapansalan tulun-tulun Tabai diti, nakaanu pinopoiso do tulun Tabai sandad id Tawau. Surupu-surupu koisaan diti miniampai di Tun Datu Mustapa Datu Harun maya USNO, minokianu kagabasan montok pogun Sabah maya Malaysia di toun 1963. Om koponuridangan Koisaan Silam Tawau (PIT) i pinuruanan di Imam Zainal om potilombus nopo nga i Haji Abdul Karim Drahman di toun 1955 nakaanu minongunsub do koponuridangan do USIA di toun 1968 i minamadamin kogiratan syiar Silam pointongkop do pogun Sabah.( Rujuk: Maklumat dari Muzium Damung Sabah )
Kogingohon Watas Tawau
Nakaanu o Tawau kapamalahawan do 'Bumi Peladang' toi ko' pogun momumutanom tu sobogiaan mantad kinoyonon dii nokosiliu sabaagi kinoyonon do momumutanom montok pomutanaman piasau, gata, om punti lanut (abaka). Babaino nopo, pomutanaman mogigion Tawau loobi kumaa sawit om haro nogi pomutanaman koko. Soboogian mantad pomutanaman diti nopo nga naanu do Syarikat Sime Darby Corporation, Sabah Softwood Sdn. Bhd. om Borneo Samudera (Sawit) Sdn. Bhd.
Suai mantad ko ii, lohowon nogi Tawau sabaagi 'syurga mondidikot' tu ogumu tulu mantad Filipina om Indonesia di poingkaraja id kinoyonon dii momoguno do pas kumaraja montok mogihum koonuonuan.
Tawawo nopo nga iso kawo suusumuni rusap sandad tinaru Kadazandusun. Haro piipiro koulalaho tawawo miagal ko roun di alaab, kiwotik otomou om osiliou om nogi kiwulu aalus. Tawawo kaanu mongidu tongus tinan montok sosongulun om popoingkawas do kalntasan raha id suang do tinan. Tawawo nogi mongusap totoruol miagal ko longohon.
Taylor Alison Swift (nosusu ontok 13 Momuhau 1989) nopo nga songulun susuminding om monuunuat sinding Mirika Sompuu. Solinaid do buruon disido, nokosiliu isido do iso' mantad susuminding kontemporari tondu i ointutunan kopio. Ointutunan nogi isido miampai sinding naratif kokomoi koposion dau sondii i nakaanu pongimurian media om komi kogumuan.
Dusun Tampasuk poingiyon id watas Kuta Bolud, Sabah. Otutunan nogi Dusun Tampasuk sobaagi do Dusun Tindal toi ko Dusun Kadamaian.
Tegallalang nopo nga watas id Regensi Gianyar, Bali, Indonesia. Maamaso bancian 2010, kinoyonon diti nopo nga soginayo 61.80 km2 miampai populasi 50,625; om bobos poinwagu nopo nga 53,760 (maamaso pintangaan 2019).
Poinladsong lobi kuang 10km id koibutan do Ubud, ranahon parai kiteres nopo nga pamagayat do tutumombului montok rumikot id kinoyonon diti.
Telepok toi ko' telipuk nopo iso kawo suusumuni kibunga id suang do paganakan a Nymphaeaceae. Paganakan diti kiharo do siam genus miampai kiro-kiro 70 spesies di noilaan.
Kogumuan nopo do pesies-spesies telepok nga poimpasi id kinoyonon di kiwaig ayami om iklim tropika om nogi osiwataan no id pointongkop pomogunan. Pisuaian nopo do telepok om ms:Teratai nga teratai nopo nga kiharo linsou id tanga'-tanga' dau i milo akanon. i
Telipok nopo nga iso pekan kiikiro 15 kilometer kumaa koibutan kakadayan Kota Kinabalu, Pantai Kotonobon Sabah, Malaysia. Pekan nopo diti nga id siriba kapanarampasan om kotoinaan Dewan Bandaraya Kota Kinabalu om nogi sub-watas id kakadayan Kota Kinabalu. Ii nogi nga soboogian do palan kopotundaan kakadayan Kota Kinabalu toi ko' soboogian mantad koiyonon metropolitan i pointoning Taman Industri Kota Kinabalu, kiikiro 5 kilometer mantad kakadayan Menggatal, Sepanggar, om Tuaran id pogun Sabah, Malaysia nogi. Kampung nopo di miinsomok miampai pekan Telipok nga Kampung Maruah Sumagid om Kampung Masjid (aiso nodi baino tu noboli KKIP o tanah). Majoriti mogigion posorili Telipok nopo nga kibansa Dusun, Sino, Cina, Bajau, Bugis, om Suluk.
Nontodon nopo ngaran 'Telipok' nga mantad boros Dusun i sumuku kumaa tusak teratai. Gama do ontok nopo dii, noponu o tasik om parit do tusak teratai, pinungaranan do moomogun o pekan tokoro diti sabaagi 'Telipok'.Tumanud nawayaan komolohingan,Telipok nopo nga kinoyonon do misangod ontok Sangod Pomogunan ll. Iso nopo artifak gama pisangadan dii nga norubaan id iso kinoyonon oliwang id kampung Maruah Sumagid. Artifak nopo dii nga iso pedang samurai. Tumanud susuyan, aralom tomod o samurai dii gisom kosondot nopo boogian bilah dau nga otogu no.
Ontok Sangod Pomogunan Koduo, nosiliu nogi o Telipok sabaagi pangkalan Gerila Kinabalu id siriba buruanon diAlbert Kwok i aparagat gumaga' Jepun ontok dongotuong.
Tangon Momogun
Susuyan Mondou
Haro po kawagu nawayaan i monusui kokomoi songinan naga i linumisok id iso agop doid kampung Lawa Mondou Telipok. Mondou nopo nga kirati naga id suang boros Kadazan-Dusun. Tumanud nopo do mitos, agop nopo diinga noponu do amas nga noolim mitos dii kalapas nowonsoi o ponoriukan. Sundung do ingkaa, hino kasari agop dii gisom dinondo nga notutupan o ralan sumuang gama notuhan.
Kampung Maruah Sumagid Telipok
Kampung nopo diti nga iso mantad kampung bobos otuo id Telipok om kiwaa kiikiro 500 mogigion. Pogulu diti, ionon o kampung diti do bansa Dusun Tindal om Dusun Lotud, Cina, Sino, Bajau no, nga ontok toun 2005, gumumu o mondidikot di mogion(mamawalos id tana mogigion/momonsoi walai id disan do bawang tagayo Telipok) id kamung diti. Ointutunan o kampung diti posorili Telipok tu i nopo di laid po, haro o tinimungan mamain buul sipak di agaras. Puru milokud i minongobi Malaysia nga mantad nogi do kampung diti. Haro o dewan ogumu kogunoon om gelanggang futsal id kampung diti.
Tumanud komolohingan, haro o 'bobohizan' bobos agaras id kampung diti posorili Telipok-Tuaran di laid po i kaanu momolingos toruol om kiwaa tudan waig i au rumasak sundung do magadau(kinoyonon bobohizan popoindalan ritual ontok timpu magadau). Gama do kinapasarabakan ugama, mimpuun nodi tumagak o adat om tradisi id kampung diti piipiro dekad nakatalib. Kampung nogi diti nga binoros do 'okodou' tu haro kaka kinoyonon id kampung diti di ionon bunian(orang kerdil). Koumbal songulun tulun kampung nokotuka bunian diti hiza karamayan pisasawaan mogigion dii. Ontok toun 2007, winonsoi iso ralan i popiromut boogian dohuri kampung dii. Mamaso penurapan om kapamansayan ralan, nokoukad miampai au tinomod o songulun papanau borodungal do lobong komolohingan (nenek moyang) penduduk kampung diti. Kinoyonon nopo di numaan siliho apatau dii nga kinoyonon pamalabangan komolohingan. Nababak o piipiro 'tajau' (lungun gulu-gulu kibontuk pasu tagayo) om sinuhu di gompoburu (pemaju) do manahak 'sogit'. Soira nopongo ralan dii, isa nopo i katalib do ralan dii nga ngoyon kasaho nung au mokianu kasagaan do maya kinoyon dii.
Koubasanan
Tomu
Monikid tadau Tadtaru,'Tamu' (pataranan sandad poingukab) nopo nga pohoroon id pekan Telipok. Id Tomu, totus, taakanon rahat, tinumon koubasanan, tinunturu om kakamot suai mantad Telipok om kampung pointoning dau nopo nga bolion om pobolion.
Teluk Benggala nopo nga boogian kosilahon do Rahat Hindi. Sabaagi teluk bobos agayo id pomogunan, poinladsong ii maya sidtana' id piolitan subbenua India om gasait Indochina, poinladsong id siriba kinoyonon Bengal.
Telupid nopo nga watas di poinsuang id Boogian do Sandakan. Digulu nopo, poinsuang o watas diti do watas Beluran.
Nawayaan
Ontok toun 1940-an, nokotimpuun do mogigion do rumikot id kinoyonon dii om tuminilombus do mion gisom do baino. Nokosiliu nogi sabaagi wawayaan tapangkal montok Kawat Maut di nokosiliu onto Pisangadan Pomogunan ko-2. Pinoburu o watas Telupid gama do piniokunan id piolitan kopomorintaan Australia om Malaysia montok momonsoi talun-alun id kinoyonon dii. Id soibau do kotoinaan united Sabah National Organisation (USNO) ontok toun 1970, pinosiliu o Telupid sabaagi watas tokoro om nokosiliu sabaagi watas poimponu ontok toun 2015.
Kotoinaan
Kiwaa duo mukim id soibau do kotoinaan watas Telupid ii nopo nga Ulu Labuk om nogi Ligawu.
Tinaru Temiar nopo nga tinimungan etnik tulun sandas Malaysia i kogumuan nopo nga hilo id Perak, Pahang, Kelantan.
Suku Temoq nopo nga tulun sandad mantad puak Tabai Proto ii haro id Orang Asli di Damung Pahang.
Suku Temoq nopo di nookunan nga poingion id duo o kampung, id sampaping kosilahon Tasik Bera om id kabaatan Tasik Chini, id piolitan koiyonon Jakun om Semelai. akiwaa duo versi kokomoi nontodon suku Temoq: 
Monutun o versi Jakun do Temoq sabaagi soboogian mantad tinaru Jakun.
Momoguno o suku Temoq om Semelai do dialek Austroasiatik, i misuai-suai mantad do booyungan boros Tabai-Austronesia.
Loji Kuasa Nuklear Ikata nopo nga' reaktor nuklear ii winonsoi id somok do laut di kikogunoon montok poposogit sekunder.
Tolu kapal rahat soudor Mirika Sompuu diti momoguno do tenaga nuklear.
Tenaga nuklear nopo nga' tenaga di pinalabus mantad tindakbalas nuklear atamangan montok poposoliwan tenaga lotirik. Loji kuasa nuklear momonsoi lotirik momoguno do Reaktor nuklear montok papalasu do waig gisom kosiliu do lasu. Lasu di kaasil nopo nga' popoturug do turbin montok papaasil do tenaga lotirik.
Tenaga nuklear nopo diti nga' norubaan do ahli Fizik Orang Perancis di kingaran do i Henri Becquere ontok di toun 1896, maamaso nakaanu isio do kopingan filem fotografi ii poingopi id kinoyonon di otuong poinsomok do sampel Uranium nokosiliu do oitom, miagal di kowonsoi soira kopingan dii oontok do Sinar X, ii wagu noilaan ontok di toun 1895.
Kobibas o tenaga nuklear maya tolu proses, koromukan radioaktif, Pembelahan nuklear om Pelakuran nuklear. Kotolu-tolu proses diti owonsoi miampai sondii., nga' pamalapakan om pelakuran nuklear no ii milo tamangan montok papaasil tenaga lotirik di efisen. Koromukan radioaktif milo gunoon montok papaasil tenaga lotirik di okuri momoguno do penjana termoelektrik radioisotop, nga' amu milo tamangan o ginumu tenaga di kaasil. 
Kogunoon
2586 terawatt-jam (TWh) tenaga lotirik kaasil do loji kuasa nuklear sivil ontok di toun 2019, kopiagal do 10% koppoosilan tenaga lotirik sompomogunan om sabaagi do toud tenaga osiriba karbon di koduo tagayo kalapas do tenaga Hidroelektrik. Kopoosilan tenaga lotirik mantad toud nuklear nopo nga' nokoinsiriba mantad 16.5% di toun 1997 sabap do garis tonudon montok kotingoligan nuklear nokosiliu lobi ogirot, iti papasabap do nokoingkawas kos montok momoguno tenaga nuklear. 
Antakan di Gomot 2022, soginumu 439 reaktor pamalapakan nuklear don ginumuan id pomogunan miampai ginumu kapasiti lotirik soginumu 392 Gigawatt (GW). 56 reaktor miampai ginumu kapasiti 62 GW nopo nga' wonsoyon nogi, om 96 reaktor miampai ginumu kapasiti 92 GW napalan montok powonsoyon. Mirika Sompuu kisanganu do ginumu reaktor di bobos togumu, miampai kopoosilan sontoun nopo nga' soginumu 800 Twh, poposiliu do papaasil tenaga nuklear bobos tagayo id sompogunan. Hali pia miagal dii, tenaga nuklear diti mewakili 20% mantad tenaga lotirik di gunoon id pogun dii, om Perancis nopo nga' papaasil 71% mantad tenaga dau maya momoguno do reaktor nuklear. Id Kesatuan Eropah, tenaga nuklear manahak 26% mantad tenaga lotirik ii gunoon setakat di toun 2018. Impohon tenaga nuklear nopo nga' mogisuusuai montok monikid pogun id Kesatuan Eropah, om soboogian pogun miagal do Austria, Estonia, om Ireland, aiso dapit tenaga nuklear aktif. Kogumuan reaktor id suang pamansayan nopo nga' reaktor generasi III id Asia.
Suai ko' iri, haro nogi kuang lobi 40 kapal rahat di momoguno pongunsub marin nuklear, ii kikuasa do kuang lobi 180 reaktor, kohompit no kapal rahat soudor om kapal don ginumuan miagal do kapal pemecah air batu.
Ponoriukan sompogunan potilombus do powonsoyon montok monginsonong aspek kotingoligan loji, pomogunoon pelakuran nukleus sabaagi toud tenaga id timpu dumontol om mogihum kogunoon pomoruhang montok haba lebihan ii kaasil do reaktor nuklear montok papaasil hidrogen (montok monokodung Kobodian hidrogen), Penyulingan waig laut om gunoon id sistem papalasu koiyonon.
Tenghilan nopo nga iso pekan tokoro om mukim id siriba kotoinaan do upis watas tokoro Tamparuli. Ii nopo nga hilo Watas Tuaran id suang Boogian Kotogisan Kotonobon Sabah, Malaysia. Tenghilan nopo nga poinlongkod id posorilu pekan okoro miampai ngaran di miagal, minsomok do ralan di popiromut Kota Kinabalu om Kota Belud. Ontok toun 2010, ginumu nopo do mogigion nga kiikiro 203 tulun, kogumuan nopo nga tulun Kadazan-Dusun. Pekan nopo diti nga papahangkum kiikiro 400 hektar tanah, kiikiro 17 km ponong koibutan kosilahon do Tuaran, om 25 km ponong kabaatan kotonobon do Kota Belud.
Tenghilan nopo nga kiwaa iso kinoyonon komersial i tinuridong ontok toun 1930 do puru kikuasa kolonial British.I nopo timpuunon po, pongindopuan id kinoyonon diti tinuridong do komuniti Cina om Kadazan-Dusun. Baino nopo, majoriti pongindopuan id pekan nopo diti nga poinladsong id 8 deretan kadai om kogumuan nopo sanganu momogun Cina. Kawawagu diti, winonsoi piipiro unit duo misimbau montok kogunoon komersial.
Etimologi
Longkod nopo pongindopuan om kobodian Tenghilan nga mimpuun id Kampong Pengalan, tu Bawang Pengalan nopo nga longkod piromutan/padsakayan oponsol. Kogumuan nopo mogigion do hilo nga mantad tinaru Kadazan-Dusun , i poposiliu ababayan momutanom sabaagi ababayan kobodian oponsol id kampung dii.
Tumanud toud komuniti i poingion id kampung Tenghilan, penempatan koiso id Tenghilan nopo nga tinuridong id Pengkalan (Pengalan) minsomok do Kampung Bunga, pogulu noturidong o Tenghilan dii. Ontok nopo dii, kogumuan mogigion Tenghilan nopo nga kiugama Kristian. Mantad dii, ontok pomorintaan kolonial, ogumu mubaligh British nokorikot id Tenghilan montok monguhup komuniti osusa do hilo. Kampung Tenghilan nopo nga id kinoyonon di apatau om kigouton.
Mantad dii, pinosiliu do komuniti Tenghilan o kinoyonon posorili puun Timadang sabaagi kinoyonon montok popoindalan ababayan tikid tadau miagal fo momonsoi kakamot magapon sada (Bubu, Gagan, Siud, om Gapas), Nurod (bakul montok parai ranahon), om monompiri tali karabou i winonsoi mantad puun Timbangan. Momonsoi nogi o komuniti diti do kakamot pamaradu i ointutunan sabaagi Raradu (winonsoi mantad kayu) om Surud (winonsoi mantad poring). Momonsoi nogi yolo Binidang om Kobog maya monompiri banang (ponginlumis kostum i gunoon hiza Kaamatan toi ko' ababayan pisasawaan) montok posilihon sarung, momonsoi seluar mantad susumuni i ointutunan sabaagi Lamba, Parangi, om Gapas, om nogi monorut Rindiog om momowotik Rindang mantad kulit kayu Penuhu. Ababayan komuniti diti nga popohompit nogi tumutu parai id posorili puun Manggilan.
Tangkob id boros Dusun sumuku do payanan tagayo kibontuk ourod (berdiameter 5-15 kaki om kikinawas 3-6 kaki) montok poopian parai. Winonsoi ii mantad kulit puun kinoyonon om pinoiliu id tempatan dan diletakkan di dalam gudang toi ko' kuhub parai i ointutunan sabaagi 'sulap' (id suang boros Dusun). Tangkob nopo diti nga kikinawas miagal do tulun nosukod om koubasanan poilihon id siriba puun Timadang. Tumanud susuyan, pogulu do Mindahu maganu yolo parai mantad kuhub parai om pohulion kawagu linsou parai (i noompuri no) id suang kuhub parai soira koguli mantad mindahu.
Gama do sinonim o puun Timadang miampai koposion mogigion hilo, pinungaranan o Kampung Tenghilan maya ngaran puun dii. Hino kasari o puun diti gisom baino nga tuod po noolu, hinombo kogumuan nopo tuod dii nga hilo id suang bawang om noolitan do togis om tana.
Minampayat i Tengku Maimun do perkhidmatan kehakiman ontok toun 1982 sabaagi pegawai tilin montok Lembaga Pembangunan Kelantan Selatan (KESEDAR) om sumusuhut Majlis Perbandaran Seremban.
Kalapas gama kaampai no id Jabatan Peguam Negara, Majistret om Padaha (kuut) Sesyen, nosiliu i Tengku Maimun sabaagi pesuruhjaya kehakiman ontok toun 2006.
Id pialatan Manom 2007 om Milatok 2013, sumaan i Tengku Maimun sabaagi Hakim Padaha (kuut) Tinggi. Timpu disido kaampai no kosolimbahan id Padaha (kuut) Tinggi Kuala Lumpur om sumusuhut id Padaha (kuut) Tinggi Shah Alam.
Pogulu nosiliu Hakim Padaha (kuut) Pisompuruan Malaysia, nokoingkawas o taang disido di kumoinsan nogi sabaagi Hakim Padaha (kuut) Rayuan Malaysia. Sumaan i Tengku Maimun id suang jawatan diti solinaid osomok no onom toun, id pialatan Milatok 2013 om Gumas 2018.
Ontok Gumas 2018, nosiliu isido sabaagi Hakim Padaha (kuut) Pisompuruan, padaha (kuut) bobos akawas id pogun diti.
Tenom nopo nga watas id Boogian Pedalaman Sabah om poinwiliu id kaabatan do kakadayan Kota Kinabalu. Watas Tenom miwolit do watas Keningau, Sipitang, Beaufort, om nogi wilayah Kalimantan Utara id Indonesia. Majoriti mogigion Tenom nopo nga koingkakat mantad do tinaru Murut, Kadazandusun om Lundayeh. 
Nokotimpuun o kotoinaan watas Tenom ontok toun 1900-an oom tupisor di nokopogulu do momuruan watas Tenom nopo nga i M.C.M Weedon. Kinoukaban do watas Tenom nopo nga nokotimpuun mantad do kinoukabas Sapong Estate om Melalap Estate. Sundung po tu do ingkaa, tumanud do ponoriukan arkeologi, T.R. William (1962), Dr. Neville (1963), A.H. Dumbleton om F. Wassey (1984), om nogi Crawton (1980) id piipiro kinoyonon id Tenom, kiharo no tulun toi ko' mogigion di koumbal mion id kinoyonon di mantad timpu prasejarah. Pogulu nopomungaranan sabaagi Tenom, lohowon o kinoyonon dii sabaagi Port Birch, montok kahandaman di Gabenor E.W. Birch (1901-1904).
Teratai nopo nga iso kawo susumuni akuatik id suang Genus Nelumbo i kaagal do Telepok. Linsou nopo teratai nga milo akanon.
Nontodon nopo nga Asia, ogumu ii tinanom, om gunoon id suang pongusapan om pogogonsok Cina. Teratai nopo nga bunga rasmi India, Mesir om Vietnam. Nokoumbal o bunga diti pinosuul sabaagi bunga kebangsaan Pisompuruan Tana' Tabai au alaid kalapas pinamasyur o kinagabasan dau pogulu naala do bunga suai i Bunga raya ontok 1960.
Miampai linaab 513,120 km, Thailand nopo nga pogun ko-50th bobos agayo nung intangan o linaab, okoro tokuri mantad ko Yaman om agayo tokoromantad ko Sepanyol.
Thailand nopo nga winangun mantad mogisuusuai rantau sidtana' i sorokuri-kuri misudong miampai kaadangon do wilayah. Rantau koibutan nopo nga kinoyonon otidong Thai, miampai timpak bobos akawas id Doi Inthanon id Dayat Thanon Thong Chai ii no 2,565 meter id sawat pompod rahat. Rantau koibutan kosilahon toi ko' winangun mantad Dayat Khorat Plateau i misampaping miampai Bawang Mekong id kosilahon. Rantau id tanga pogun dii tinalahanan do dolungan apatau Bawang Chao Phraya i lumutung gisom id Teluk Thailand. Kabaatan Thailand winangun mantad Segenting Kra i okikip nga poinlaab gisom Semenanjung Tana' Tabai. Maya politik, kiwaa onon kinoyonon sidtana' i mogisuusuai mantad populasi, toud impohon, koulalaho sandad, om taang koburuon sosial om kobodian. Kopogisuusuayan do rantau-rantau nopo nga koulalaho latar fizikal i bobos okito id Thailand.
Bawang Chao Phraya om Mekong nopo nga toud koposion do kinoyonon id labus kakadayan Thailand. Kolobusan totus tanom maya industri momoguno koduuduo bawang dii miampai cawang-cawang dau. Kilinaab o Teluk Thailand dp 320,000 kilometer persegi om nosuwu do ongobawang Chao Phraya, Mae Klong, Bang Pakong, om Tapi. Waig di oribau poingompus disan do kabaatan om Semenanjung Kra manakadai kumaa sektor pelancongan. Disan rahat id kosilahon Teluk Thailand nopo nga longkod perindustrian Thailand miampai pelabuhan waig utama pogun id Sattahip pelabuhan perdagangan i bobos atangkangau, Laem Chabang.
Rahat Andaman nopo nga toud sandad i kigatang tu kinoyonon nopo dii nga id pialatan do longkod podtuongisan bobos ointutunan om kiharo-haro id Asia. Watas Phuket, Krabi, Ranong, Phang Nga om Trang, om ongopulou dau nopo nga poingompus id disan rahat Andaman. Sundung do noontok Tsunami Aceh 2004, toinsanan nopo dii nga kagayat ginawo tutumombului mantad pointongkop pomogunan.
Kinoimbulayan suul montok pamansayan iso terusan i kaanu doti popiromut do Rahat Andaman miampai Teluk Thailand, miagal di Terusan Suez om Panama. Osokodung o pembesar Thai do suul diti tu kaanu ii mongingkuri yuran mantad Pelabuhan Singapura, popogirot piromutan miampai China om India, monginiba pamanahon kapal, om mongilag ancaman lanun id Selat Melaka, om nogi monokodung dasar kolunduan Thai do sumiliu longkod logistik Asia Silaubaat. Ogumu koboros do kaanu terusan diti monginsonong kobodian id kabaatan Thailand i lumansan no do podtuongisan. Nung poindalanon, osiliu o terusan diti sabaagi projek kejuruteraan raya miampai jangkaan kousinan MS$2030 bilion.
The Problems of Philosophy ("Kobolingkahangan id sidilo (philosophy)") nopo nga iso buuk sinuatan di Bertrand Russell it nokoimbulai id toun 1912; buuk diti sinuat dau sabaagi sukuon kokomoi kobolingkahangan-kobolingkahangan sidilo (philosophy) di otigas om osonong di gunoon. Buuk diti sinuat miampai poinlongkod do kobolingkahangan-kobolingkahangan di kaanu mongunsub do pitimbungakan di positif om kaanu mogowit do koburuon. Toinsanai suang buuk diti nopo poinghompit do gana toilaan om it au metafizik: ii no tu kodung iso-iso objek au haro, poingkuro yati mongilo ahal di nung okon ko momoguno do kamatuan. Au milo yati monorimo do kaharaan iso-iso objek id labus kodung tumanud no do data deria do poinsandad.
Russell id buuk dau diti kaanu mogowit do mamambasa montok momusorou do pomusarahan dau id toun 1910 kokomoi pisuayan do knowledge by acquaintance om nogi knowledge by description miampai popointutun do teori-teori tapangkal mantad di Plato, Aristotle, Rene Descartes, David Hume, John Locke, Immanuel Kant, Hegel om suai-suai po montok popogirot do impohon sidilo (philosophy) kumaa mambasa mantad tulun tomod om tinimungan filasafat.
Id suang bolikan sumusuhut, kaanu oku popotorodok do kondii ku kumaa kobolingkahangan-kobolikangan tapangkal it osorou ku kaanu popoimbulai do pitimbungakan di positif om kopogowit do koburuon, sabab nung kritikan negatif no ii kiharo nga kagal au osonong. Mantad di, teori kokomoi gana toilaan lobi gumu arait id buuk diti mantad ko ahal-ahal kokomoi metafizik, om haro piipiro uhu it insaru pitimbungakan di tinimungan filasafat nga sinuatku id woyo totigas toi ka au nosuat.Bertrand Russell, Praboboroson id buuk The Problems of Philosophy
Thomas Alva Edison nopo nga songulun momoriika om usahawan Mirika Sompuu ii pinopoburu do peranti di togumu om minamarahung do koposion id sompomogunan. Nointutunan iyau sabaagi di "Abaal mantad Taman Menlo" songulun do wartawan. Isio nogi nga iso mantad do porika di gulu po ii minomoguno do kopolobusan di taagayo montok proses kapamansayaan om sabab dii, asaru do agatang sabab do monoodo makmal ponoriukan porindustrian i kumoiso.
Edison nopo nga ondoson sabaagi pereka ii prolifik id suang nawayaan, om kiwaa 1,093 paten Mirika Sompuu id siriba ngaran dau, om nogi paten id United Kingdom, Perancis om Jerman. 
Koposion gulu
Nosusu id Milan, Ohio, Thomas Edison nopo nga tanak tohuri om nogi tanak kumoturu do Samuel Ogden Edison, Jr (1804-1896); nosusu id Marshalltown, Nova Scotia, Kanada om Nancy Matthews Edison nee Elliot (1810-1871). Paganakan nopo dau nga mantad do Belanda.
Id sikul nopo nga asaru i Edison do momusorou ahal do suai, gisom do mongingia dau i Reverend Engle, minomboros do "bercelaru". Sabab di, nopupusan o sikul di Edison gisom no do 3 wulan. Sabab dii, nokopomusorou i Edison do "Tinaku ii pinapalantoi doho. Oupus yau doho om otumbayaan nogi doho; kopuriman oku do nuru oku kiwaa do tudu gompoton id koposion ku, ahal di au kotongob diolo." Tina dau nopo nga mongia dau id walai. Kogumuan ponudukan dau nopo nga naanu mantad do mambasa buuk Richard Green Parker, "Luyungan Pomusarahan Sidilo Poinsandad".
Tadon do kobosuko di Edison nopo nga notumbayaan mantad do demam marak aantakan di tanak po om nogi jangkitan tolingo tanga i miguli-guli om au narawat. Ontok do pintangaan gamasi (career) minomboros i Edison kokomoi kinatagakon mokinongou dau nopo nga sabab do songulun konduktor kurita tapui i minanapap tolingo dau ontok makmal kimia nopo nga notutudan id suang do iso garabak. Toun tumilombus, nokosimban o susuyan dii miampai do sinduol dii nopo nga sabab do songulun konduktor i monguhup dau sumuang id garabak kurita tapui ii mamanau no popoingkaas tolingo dau. 
Paganakan
Ontok 25 Momuhau 1871, minisawo i Edison miampai di Mary Stilwell i kiumul do 16 toun om norubaan dau do 2 wulan gulu. Noonuan yolo tolu tulun do tanak ii; 
Mary Edison nopo nga minidu pogun ontok 9 Magus 1884 ontok umul do 29 toun om ontok 24 Mansak 1886 ontok umul 39 toun, minanansawo isio di Mina Miller ontok umul 19 toun id Akron, Ohio. Noonuan nogi yolo do tolu tulun tanak ii;
Napasi lobi laid ii Mina mantad di Thomas Edison om nokopogidu pogun ontok 24 Magus 1947.
Timpuunon gamasi (career)
Nokotimpuun o gamasi (career) di Thomas Edison sabaagi momonsoi do bandar Newark, New Jersey, mantad do pongohulit automatik om peranti telegrafi do suai. Nga, kopongo nokowonsoi do peti loyou om nointutunan o ngaran dau ontok 1877. Ogumu ii au notumbayaan do kagampatan dau diti. Nakaanu isio do pomolohou "The Wizard of Menlo Park" mihondot do tiyonon dau ontok dii. Peti lumoyou koiso nopo dii nga iso rakaman tuni id kerajang timah id posorili silinder kialur nga mutu tuni nopo nga au kopio osonong. Rakaman kerajang timah nopo nga kaanu minturug piipiro no om oruhai. Ontok 1880-an, nokoimbulai o model wagu ii nowonsoi mantad do silinder kadbod kisalut do dian winonsoi di Alexander Graham Bell, Chichester Bell om Charles Tainter. Mantad dii, nooputan di Thomas Edison gama do monginsonong peti loyou di winonsoi dau "Perfected Phonograph". 
Thomas Leland
Thomas LelandThomas Hickey, Portrait de Thomas Leland, Dublin, Galerie nationale d'Irlande.Born1722Died1785 (aged 6263)
Thomas Leland (17221785) nopo nga paado Anglikan Irish, puru nawayaan, maamamadalin om puru akademik om nogi mounuat do novel gotik Longsword, Earl of Salisbury: An Historical Romance, pinalabus ontok 1762.. Latar nopo do Longsword nga id Gascony om id England, hiza kopomorintaan di Henry III mantad England. 
Koposion
Nosusu isio id Dublin om nokotorimo ponudukan id sikul Thomas Sheridan om ontok 1737 sinumikul id Trinity College, id nombo nakaawi isio ponginabasan miampai BA ontok 1742. Pinosiliu i Leland sabaagi felo do Trinity College Dublin ontok 1746.
Nosiliu isio paado Ponimungan (gorija) Ireland ontok 1748, om nokotorimo Doctor of Divinity ontok 1757.
Minapadalin i Leland do Orations of Demosthenes id suang tolu jilid (1756) om minonuat biografi kokomoi Philip of Macedon (1758). Ontok 1761 nosiliu isio profesor Nawayaan om Retorik, ii manahak panatalan kumaa Retorik ontok toun 1762. Ontok 1768 pinosiliu isio chaplain montok Lord Lieutenant Viscount Townsend.
Minonuat isio do History of Ireland from the Invasion of Henry II i kirahung ontok 1773. Potret dau, mantad John Dean, pinoopi id Koimoton Potret Pogun.
Momuru isio sabaagi vicar id Bray, County Wicklow, om ontok 1773 pinosiliu isio do Vicar St. Ann's Church, Dawson Street, hilo Dublin. Tanak dau, i John nopo nga luyal id Dublin.
Timadang nopo nga iso kawo susumuni i kitua om ointutunan id Asia Silaubaat loolobi po id Pulou Borneo. Ouhan do kosuni o susumuni diti id pogun Sabah nga au insan okito id kinoyonon suai sundung po tu do id kinoyonon iklim tropika. Timadang nopo nga owongi, opoto kaakanan, oomis om olomi. Tonsi nopo nga kiwaa roso di kaagal - agal do mangga i kiwaig. Sundung po do ingkaa, bontuk nopo do timadang nga kaagal - agal do nangko. 
Timadang nopo nga obulugu om ourod miagal do bontuk tua nangko. Ninaru nopo nga 15-20 cm om 13 cm linaab om winagat nopo nga korikot do 1 kg toi lobi awagat. Kulit do timadang nopo nga akapal om nolopot do rugi di au atarom om olomi. Sundung po do ingkaa, soira kotuo' iti timadang, kokodou om ouhan do ongotipu o struktur do kulit. Au aratu o tua timadang id siriba miagal do tua soira do oonsok. Sundung po do ingkaa, aratu kasari o tua diti soira do oruhun. 
Boogian id suang do tua timadang nopo nga kaagal - agal do tua nangko nga lobi okodo, opilit, kijuus om suang nopo nga opurak. Tonsi nopo tua timadang nga opurak om kiginayo kaagal do anggur om tonsi nopo nga kiginayo 15 x 8 mm. Soira onitan, minog do akanon iti tua timadang id timpu piipiro bobog no tu ouhan do otuu juus om osiau atagak o roso. Tua timadang nogi nga kosudong do ansakon montok do akanon.
Kosoruan nopo tua timadang nga onuon maamaso okodou po om haro nogi papaansak gisom kolomi. Timadang nogi nga kosuai o wotik kulit mantad wotik otomou otuong kumaa otomou osiisilou soira oonsok. Kopongonuan nopo tua timadang nga minog do orulan tu timadang nopo di noonsok nga olomi om ouhan do aratu nung birudon o tinggayan. Tua timadang di asawat o korotuon nopo nga ouhan do oduntak. 
Timbagos (sebutan dalam boros Tabai "kalendar") nopo nga iso sistom pongintaban timpu ii momoguno tadau om tulan. Tadauwulan isoiso tadau pinatantu tumanud do objek astronomi miagal ko tulan dan tadau. Kiwaa piipiro kawo timbagos ii nopo nga timbagos di sumuku kumaa turugan tadau (solar), timbagos ii tumanud do turugan tulan, timbagos di tumanud turugan tulan om tadau (lunisolar). Timbagos solar nopo nga timbagos di narahung do tadau miagal ko timbagos Gregorian, timbagos Julian, timbagos Baha'i, timbagos Kubti, timbagos Iranian, timbagos zoroastrian, om timbagos Thai. Suai ko mantad di, kalendar ii tumanud do turugan tulan nopo nga ugu' timbagos Silam. Timbagos Lunisolar nogi nga milo ointangan id timbagos yahudi, timbagos Cina, timbagos tibet, timbagos Hellenic, timbagos Babilon om suusuai po. 
Ontok kinoinlaaban timbagos id koubasanan tinaru kadazandusun, nawaal o ngaran-ngaran tadau sominggu tumanud kowiyauan do songongi, ii nopo nga kolibambang. 
Ngaran tadau id kadazandusun
Ngaran-ngaran tulan id timbagos kadazandusun diti naanu kopihondot imburuon id suang kaparagatan pomutanaman.
Kogunaan timbagos id kounasanan Kadazandusun
Tinaru Tangaa'/Tangara'/Kadazan ii poingiyon id Penampang om Papar nopo nga momoguno do ngaran tulan miagal id siriba:
Republik Demokratik Timor Leste ((Portugis: Repblica Democrtica de Timor-Leste, Tetum: Repblika Demokrtika Timr-Leste), toi ko' lobi otutunan sabaagi Timor kosilahon nopo nga iso pogun id kopulauan ii poingiliu id Asia silaubaat, om miwolit do Kopulauan Timor (Indonesia) id kosilahon. Timor Leste nopo nga kahangkum do pulou Atauro, Jaco, Oecussi-Ambeno om soboogian Pulou Timor.
Timor Leste nopo nga nokosuang do Republik Indonesia ontok toun 1975 om minidu ontok toun 1999. Timor Leste nopo nga nakaanu do kagabasan ontok Mei 2002.
Pomungaranan
"Leste" id boros Portugis nopo nga kirati do kosilahon sumuku do kinoiyonon mononolod portugis id pulou Timot diti, maya diti namaan pinomungaranai ii id boros Portugis ii nokosilu nogi iso boros poimbida' id pogun diti, Timor-Leste ii kitanda sengkang; ngaran Portugis ngaran Portugis ii kisengkang namaan kadau gunoo masaan do mobi-mobi pogun di suminuang do Pertubuhan Bangsa Bangsa Bersatu ontok 2002. Ngaran "Timor Leste" ii misodu nopo nga insaru gunoon id media abal se-Nusantara muong pia id boros Malaysia (kaampai Bernama) om Indonesia (kaampai KOMPAS). Boros Tetum nopo nga mamarait ngaran diti sasbaagi Timr Lorosa'e (Lorosa'e kikomoyon do "koinsawaton tadau / "kosilahon").
Ngaran Timor Leste nogi nga nokosiliu do "Timor Kosilahon" id boros Tabai, ngaran diti nopo nga nopili montok Provinsi ii nowonsoi soira minononsog o koobian minopoinsodu Indonesia do pogun di id Operasi Seroja ontok 1975.
Tumanud anggaran Biro Longkod Perangkaan Kolunduan Indonesia toun 2010, ginumu suku Aceh nopo nga korikot do 3,526,000 om kogumuan nopo dii nga poingion id Provinsi Aceh, Indonesia. Sabaagi pomoruhang kumaa Indonesia, kiwaa ogumu minoriti diaspora Aceh id Malaysia, Australia , Singapura , Jerman , Kanada , Mirika Sompuu , Eropah, Arab Saudi, Paraguay om pogun ngaawi id Skandinavia .
Dusun toi ko' ointutunan nogi sabaagi tinaru Dusunik nopo nga istila' i gunoon montok sumuku do tinimungan tinaru pribumi id Sabah om Borneo i moboros do boros Dusunik om Paitanik (Dusunik Tagayo). Kadazan (Tanga'ara) om Momogun (Rungus) nopo nga duo etnik i poinsuang id booyungan boros Dusun maya linguistik.
Haro duo dialek tagayo id suang boros Dusun hinonggo pisuaian nopo dau nga id konsonan no toi ko' ralan kopolombusan hogot. Tinaru tulun Dusun nokotumboyo sabaagi bumiputera asli Borneo - Sabah, miampai tungkus i nodokumentasi do Pertubuhan Pendidikan, Simbakuro dan Kebudayaan Kotinanan Pogun Poinsompuru (UNESCO) mantad toun 2004.
Dialek Dusun pesisir (Tangara toi ko' Tanga'a) asaru momoguno konsonan "v", "z" om "l" id pibarasan tikid tadau, kogumuan tinaru Dusun (miagal ko' Bundu, Liwan, Tagahas, Tindal, Tobilung, ssp) nopo nga asaru momoguno konsonan "w", "y" om "r" id pibarasan tikid tadau; poomitanan nopo nga ngawi (Liwan) om ngavi (Tangara) i kirati do "habis", tagayo (Bundu) om tagazo (Tangara) i kirati do "besar", om nogi gama (Tindal) om gama (Tangara) i kirati do "kerja".
Pamalahawan do tinimungan koulunan Dusun nopo nga nokoimpuun miampai hogot Dusun, poomitanan nopo nga Dusun Dumpas, Dusun Kimaragang, Dusun Liwan, Dusun Lotud, Dusun Tindal om ogumu po tumanud do tinimungan subetnik Dusun di noobi. Kosoriuk po om pinomusarahan maya piagalan linguistik, tradisi om koubasanan, pinosuul do Simpung Bersatu Sabah (PBS) o piomungan etnik Dusun om Kadazan miampai hogot "Kadazandusun" ontok toun 1989. Piomungan diti nopo nga pinasaga om nakaanu kolulusan sabaagi resolusi maamaso Persidangan Delegasi Persatuan Kebudayaan Kadazan ko-5. "Kadazandusun" nogi nga noiiktiraf sabaagi etnik koulanan tulun mantad Borneo Utara miampai tinungkusan om koubasanan ii nodokumen do Pertubuhan Ponudukan, Simbakuro om Kebudayaan Kotinanan Pogun Poinsompuru (UNESCO) mantad po di toun 2004. Sundung do ingkaa, piomungan diti nopo nga bertentangan miampai do toilaan boros, tu "Kadazan" nopo nga iso mantad do dialek boros Dusun. Id siriba nopo nga klasifikasi boros Kadazan tumanud toilaab boros (linguistik), ii popokito do Kadazan nopo nga iso mantad do dialek boros Dusun, om piomungan do hogot Kadazan om Dusun nopo nga osiliu Kadazan-Dusun ii berlawanan miampai toilaan boros: 
Ugama nopo id Jepun nga poinhangkum do roromu ugama Buddha om Shinto. Ugama Shinto nopo diti nga ugama politeistik i ingga kitab kanun ugama om nointutunan sabaagi ugama koubasanan Jepun. Nokoumbal nogi Shinto nosiliu do iso sabab toponsol montok popoingkawas taktha karabat domboyoon (royal) Jepun, om pinosiliu sabaagi ugama kabansaan ontok toun 1868 (Shinto Kabansaan pinopunso do mongingion Amerika ontok toun 1945). Nokorikot o ugama Buddha Mahayana id Jepun ontok hinotusan koonom om nadadi kikomogoton do mogisusuai mazhab. Dondo, mazhab tagayo ugama Buddha id Jepun nopo nga mazhab Jodo Shinshu ii pinoturidong di Shinran.
Kadazandusun nopo nga iso tinaru di agayo id Borneo om morujuk do tinimungan suku kaum pribumi id Sabah. Boros ii gunoon nopo nga Boros Kadazandusun ii kiwaa do lobi 60 o dialek mogisuusuai tumanud do kawo dusun. Poomitanan nopo dialek ii haro nopo nga Kadazan, bundu om liwan.
Tingau otutunan nogi sabaagi tungau gompion, Felis catus) nopo nga spesis mamalia karnivor tokodo' di gompion. Tingau nopo nga tayam mantad Afrika, Felis silvestris lubica om rodensia suai. Tadau baino, tingau nopo iso mantad tayam di upuson om maran-ngaran id Malaysia.
Tingau di sakag nopo dau nga poindaftar maya rasma roitan sabaagi' "tingau kisakag sandad". tingau diri okuri ko iso piatus mantad koinsanai ginumu tingau; tingau di haro sakag di nokorolot sukuan sabaagi "wuku tanaru" om "wulu toniba'".
Ogumu sakag tingau domestik nokoulaiharo ii aiso wulu toi ko' aiso tikou, om nokoulai id suang ogumu wotik di mogisusuai om haro i tingau do kiharo ogumu wotik. Tingau nopo nga ansa di abaal om oilaan yolo do magasu lobi' ko soribu spesis tayam suai sabaagi taakanon. Tingau nogi tayam di apandai om kikabaalan do momoguno mekanisme otigas miagal do suil longobon toi ko' pagawasan tulun. Mikomunikasi yolo maya miau-ngiau, popouni 'purrr', popouni au ologod om isarat tinan. Tingau milo maan poboroso do wagi po nokosiliu tayam gompion, mantad dii tingau milo do masih id kinoyonon tolias om koubasanan nopo nga momonsoi do iso koloni tokodo'. Piantakan tingau om tulun nokopongulai do tingau ararayou id suang kaakaka om tangon sobogian bansa, pomitanan Mesir Purba, Viking om nogi Cina.
Kopokitaan kaantakan tinipi mantad The Romance of History (1833) winonsoi di Henry Neele.
Tinipi nopo nga iso koinganan siriba kopurimanan i kopohompit do pongintangan, pokinangahan, pomusarahan, topurimanan toi deria suai maamaso koodop loolobi no koodop miampai gura mato di osiau. 
Kosoruan nopo kaantakan id suang nipi nga au osiliu id pomogunan kopiipio. Sundung do ingkaa, id suang tinipi atalang, kopuriman i mogiginipi do maamaso isio / isido moginipi ontok timpu dii om somoonu kaanu monimban posorili id tinipi om kaanu manamong aspek - aspek id tinipi dii. 
Mogiginipi nogi nga kopuriman ginua ginawo maamaso moginipi miagal ko' ginua ginawo orosian id nipi di araat. Gana Simbakuro i monoriuk do tinipi mamarait diti sabaagi oneirologi. 
Osiliu o tinipi id taang kosiahon gura mato maamaso koodop soira akawas o ababayan do tutok om kaagal do poimposik. Timpu sosongulun do moginipi nopo nga mogisusuai id nonggo do haro i moginipi piipiro saat gisom 20-30 minit. Pomusarahan kokomoi rati tinipi nopo nga kopionit do timpu om koubasanan. Kogumuan tutumanud teori tinipi di Sigmund Freund kosokodung do rati pongintangan id tinipi nopo nga sabaagi kopokitanan do gaab om ginua ginawo di poinlisok. Piipiro teori suai pinopointalang do tinipi nopo nga iso taang poninanan pomusarahan, koponolibambanan kobolingkangan toi totus mantad ababayan do tutok.
Korotian tinipi nopo nga tumanud do tua pomusarahan om koinganan subjektif. Iso ponoriukan pinopointalang do kogumuan do tulun nopo nga otumbayaan do tinipi diolo nopo nga mongowit katapatan poinlisok i kirati. Suai ko ii, iso nogi ponoriukan di pinoindalan do Mirika Sompuu, Korea Selatan om India nokopointalang do kiharo 74% tulun India, 65% tulun Korea Selatan om 56% tulun Mirika Sompuu kikotumbayaan do suang nipi diolo nopo nga manganu kopomorotian di kirati kokomoi kotumbayaan om korohian di au diolo opurimanan. Kopokitaan kaantakan tinipi mantad The Romance of History (1833) winonsoi di Henry Neele
Tinori (Boros Inggilis: energy) nopo nga' it bahazan don ginumu it kopogiili id piolitan do tongo kojuvan toi lahis akama (physical system). Tinori nopo nga' ginumu pointogom (conserved quantity) ginovit di tilin kotogomo' tinori (law of conservation of energy). Mantad dii, tinori nopo au oworun toi ounus, om ginumu do tinori id suang do vinoun nopo nga' pointogom.
Ginumu do tinori do sumuang om lumabus pasa pampang do kopiagal, nga' voos do tinori osimban daa. 
Piipiro voos tinori milo poingion id nunu kojuvan (body) om lahis (system)
Voos tinori
Tinori gamot (Mechanical)
Rinuhang do tinori komilaan kawo pointulid om pointurug.
Tinori dorud (Electric)
Tinori komilaan mantad gana' dorud toi tinori poingopi' id gana' dorud.
Tinori ginid (Magnetic)
Tinori komilaan mantad gana' ginid toi tinori poingopi' id gana' ginid.
Tinori poninong (Gravitational)
Tinori komilaan mantad gana' poninong toi tinori poingopi' id gana' poninong.
Tinori galanak (Chemical)
Tinori komilaan mantad pioputan galanak.
Tinori pitokinan sampug (Nuclear binding energy)
Tinori komilaan i popotokin do nulaisampug (nucleon) papawaal do sampug unor (nucleus of the atom).
Tinori lanut (Elastic)
Tinori komilaan mantad panganatan do kotos toi payanan dau it popokito do sudsur suli do gumuli voos mantad.
Tinori tuni
Tinori koguraan om komilaan suang kotos tu' tuni do lumakun tumilombus id kotos dii.
Tinori naau
Iso kawo do tinori mantad om poingopi id lakun dorudginid (electromagnetic wave).
Linasu
Tinori koguraan do tongo nulai (particles) ii pomorun do nunu kotos.
Tintingabai toi paranggi toi nanas nopo nga totonomon antad mantad id Paraguai, Barajil om Bolibia. Id boros do Inggilis, nointutunan sobaagi do 'pineapple' tu kaagal-agal gia do tua pain ot tuwa dau.
TIntingabai milo do tonomon momoguna do pinutulan tunduk toi suni id boogian sawat do tuwa dau toi mantad do sobul toi tanak do paranggi. Linanggoi do kosusunio diti paranggi nopo nga mantad 50 sontimito gisom 150 sontimito. Adalaan kokoring tana kapangantob do kosusunio om adalaan do oyopos tana kopongoroliu do sasakit montok diti paranggi. Panamongan sakot om panahakan waig di kogonop kaanu do monginsonong totus paranggi.
Tinunturu nopo nga kopoosilan kakamot di kikogunoon toi ko rogingot miampai poimponu do momoguno longon toi ko' kakamot di oringkas. Pamansayan do tinunturu nopo nuru wonsoyon do songulunan toi ko id tinimungan di tokoro no. Totus kosoliwanan di tagayo toi ko' totus di winonsoi momoguno misin okon ko roitan sabaagi tinunturu.
Haro pipiro tinunturu koubasanan i wonsoyon do tulun Kadazandusun om gunoon do monikid tadau.
Tinunturu nopo di gunoon do mindahu nga miagal do sirung, barait, wakid om basung. Tinunturu di gunoon do monginsada nopo nga kaampai no siud, sawak, bangkala om bubu. Tinunturu di gunoon id walai nopo nga galam, rilibu, raya om balatak. Tinunturu do pomimpig nopo nga tungkasip, sungul, gado, lawa om susuai po.
Tirana
Tirana (/trn/  tih-RAH-n, ; Gheg Albanian: Tirona) nopo nga ibu kota om kakadayan tagayo do Albania. Poingiliu iti id tanga-tanga pogun, nosorilian do nulu om nuluhon miampai Dajti ii minsawat kumaa kosilahon om lembah tokuri kumaa do kotonobon laut ii mitoguang kumaa Rahat Adriatik mantad sodu. Iti nopo nga kakadayan di totos oyopos om anawau id Eropah miampai 2,544 bobog o tadau sontoun.
Koiyonon Tirana dinondo nopo nga noiyanan maya potilombus mantad po Tontok Bosi om iso teras Karajaan Illyrian Taulantii, hinombo, ontok nopo di Tontok Kuno Klasik nga poinlongkod id koiyonon do pedalaman Epidamnus. Kopongo Pisangadan Illyrian, pinoilo do Rom do ii nopo nga somboogian mantad do Empayar Rom; tinungkusan do tontok dii nopo nga pinokito do Mosaik Tirana. Miampai korotuan Empayar Rom Kotonobon ontok hinotusan kaapat, kogumuan Albania nopo nga id siriba panamangan do Empayar Byzantine kosilahon, miagal ko ii nokohinta di Tioyon (palace) Petrele ii nowonsoi ontok pomorintaan di Justinian I. Niimpohon do Tirana nopo nga ontok do 1614 mantad di jeneral Albania Uthmaniyyah Sylejman Pasha Bargjini, ii poinlongkod id Masjid Laid om turbe. Kakadayan diti nopo nga oponsol gisom do hinotusan ko-20, ontok di Kongres Lushnje nopo nga pinpoisytihar dii sabaagi ibu kakadayan do Albania kiikiro kalapas do Pongisytiharan Kagabasan Albania ontok toun 1912. 
Noklasifikasi iti sabaagi do kakadayan-pomogunan gamma miampai nosiliu do Tirana sabaagi do longkod kobodian, kousinan, politik om pamadagangan ii toponsol kopio id Albania tu' koiyonon dau di oponsol id tanga do pogun om kiwaa padsakayan tawan, maritim, koritapui om tanalun do moden. Sabaagi longkod kuasa Karajaan Albania, nosiliu ii sabaagi tuan walai do rasmi montok Presiden om Perdana Panalad Albania om Parlimen Albania. Pinolombus o kakadayan diti sabaagi Ibu Kota Belia Eropah montok 2022. 
Ponudukan
Tirana nogi nga kiwaa piipiro institusi akademik miagal ko Universiti Tirana, Politeknik Universiti Tirana om Universiti Tentera Skanderbeg, institusi ponoriukan akademik kabansaan om sompomogunan miagal ko' NGO. English Base nopo nga sikul Boros Inggeris id Tirana. 
Kobodian
Tirana nopo nga tundu-undu kobodian montok Albania. Ii nogi nga longkod kousinan om industri Albania koiso. Mantad po di toun 1920-an, nokoburu iti om nokoinggumu o industri montok produk-produk pomutanaman, misin, tekstl, pharmaseutikal, lugam om porkhidmatan. 
Nokoimpuun o kopomorunan do Tirana mantad di gulu kurun ko-16 soira noukaban o bazaar om pinapalabus o toinsanan puru tinunturu do fabrik sutera om kapas, kulit, seramik om bosi, pirok om nogi barang kemas. Poingiyon o Tirana id kinoiyonon di subur. Mongeksport ii do tung tumau zaitun soginumu do 2,600 tung om 14,000 bungkusan barangan tembakau montok padagangon kumaa do Venezia ontok toun 1769. Ontok toun 1901, kiwaa ii do 140 000 puun zaitun, 400 kilang tumau om nogi 700 kadai. 
Longkod Perniagaan ABA, Menara Totomou 4ever om Menara TID, nopo nga menara perniagaan kirinanggou do 80 meter (260 kaki) notoodo id kuta diti. Kiwaa nogi pasar raya do Tirana miagal ko City Park, QTU om Totobon Kosilahon Tirana. 
Padsakayan
Bas
Sistom padsakayan momogun id Tirana nopo nga bas toi ko' tesi. Teksi-teksi rasmi kiwaa plat kiwotik osilou miampai pimato kiwotik aragang om kiwaa meter. 
Perkhidmatan koc om bas mini (furgon) nogi nga haro kumaa wayaan pantai, utara om selatan Albania mantad Tirana. Perkhidmatan koc sompomogunan kumaa Greece, maya Korce toi ko' Kakavije, kumaa Kosovo maya Lebuhraya Durres-Morine, om kumaa Republik Makedonia Utara maya Struga. 
Gana Tutubpoon
Gana Tutubpoon Sompomogunan Tirana nopo nga iso-iso gana tutubpoon id Albania om poingiliu id ibu pogun do Tirana. Gana Tutubpoon nopo diti nga poingiliu id kampung Rinas kiikiro 11 kilometer (6.9 watu) kumaa kotonobon laut Tirana. 
Rahat
Milo romuton o Tirana maya pelabuhan Durres, 36 km (22 watu) sinodu mantad do ibu pogun. Susumakai do feri mantad Durres nopo nga berlayar kumaa Trieste, Ancona, Otranto, Brindisi, Bari, Genoa (Itali), Zadar, Dubrovnik (Croatia), Koper (Slovenia), Bar (Montenegro), Corfu (Yunani) om suusuai po. Kavaja nogi nga poinghompit id suang Kaunti Tirana.
Nawayaan
Pomorunan gulu
Koiyonon Tirana nopo nga noiyanan do tulun mantad po di tontok pranawayaan miampai sukuon di gulu nopo kopio nga noiktiraf miampai norubaan o Agop Pellumbas mantad po di tontok Palaeolitik. Illyrians nopo nga mogiigiyon koiso id koiyonon di noondos tagayo do minomorun teras karajaan Illyrian Taulantii, ontok tontok kuno klasik poinlongkod id koiyonon pedalaman Epidamnus. Soira nokorikot o koulunan Rom id Illyria kalapas kalantayan diolo id pisangadan Illyrian, minogiigiyon iyolo om miniamung id koiyonon dii id suang empayar diolo id siriba panamangan politik kota Rom. Kinoihuman totuo' ii kakal po poimposi do timpu diti nopo nga walai Rom ii poinharo mantad po do hinotusan ko-3, ii nosimbanan kumaa do ponimungan aiso lorong miampai dana mozek. Iso tioyon (palace) ii ointutunan nogi sabaagi Tirkan nogi nga winonsoi di Maharaja Byzantik Justinian I kiikiro do hinotusan kaapat om koonom om tinilombus di Ahmed Pasha Toptani ontok hinotusan ko-18.
Narait o Tirana id suang dokumen Venetian ontok toun 1350-an om nogi ontok 1418. "...mogiigiyon Pjeter, tanak di tiagak Domenik mantad kampung Tirana...". Rikud pomodopitaran tana koiso id siriba Uthmaniyyah ontok 1431-32 nopo nga pinpokito do Tirana nopo nga mantad do 60 koiyonon kimogiigiyon miampai somok no 2028 walai om 7300 mogiigiyon. Ontok toun 1510, Marin Barleti, songulun paado om ulama Katolik Albania Skanderbeg, Historia de vita et gestis Scanderbegi Epirotarum principis (Susuyan koposion om koimaan Skanderbeg, putera Epirotes), nopo nga sumuku kumaa do koiyonon diti sabaagi iso kampung tokoro ii popisuai do "Tirana Tokoro" om "Tirana Tagayo". Tinilombus nogi ii do rinait ontok toun 1572 sabaagi Borgo id Tirana. 
Tumanud Hahn, nokotimpuun do nokoburu o koiyonon dii sabaagi bazar om kohompit no piipiro kincir waig pogulu po 1614, soira i Sulejmen Bargjini, songulun pomorinta momogun, minomonsoi Masjid Laid, longkod komersial tokoro om hammam (pomonsuon turki). Iti nopo nga nosah do towud lisan ii pinopoboros do kiwaa duo ponunguban gulu 300-400m mantad Masjid Laid, kumaa Jalan Ali Demi baino. Masjid Rec om Masjid Mujo nopo nga poingiliu id ponong gibang Baang Lana om lobi tuo mantad do Masjid Laid. Kaagu, Masjid Et'hem Bey, ii winonsoi do Molla Bey mantad Petrela nopo nga nowonsoi. Minamagaji yolo do momoomonsoi ngawi di tosonong kopio id pogun diti om nopongo ontok do 1812 mantad di tanak kusai di Molla, Etehem, ii tanak tompinai nogi di Sulejmen Bargjini. 
Ontok toun 1800, rurumikot wagu koiso ii nokorikot id koiyonon dii nopo nga lohowon do ortodoksit. Iyolo nopo nga tulun Aromanian mantad kampung poinsomok Korce om Pogradec, ii mogiigiyon id posorili do Taman Tirana moden id Tasik Winonsoi. Nokoimpuun yolo do nointutunan sabaagi Ilacifac om tulun Kristian koiso ii nokorikot kopongo pomorunan kakadayan dii. Ontok toun 1807, nosiliu o Tirana do longkod Subprefektur Kruj-Tirana. Vilayet mantad Shkodr om Sanjak mantad Durrs. Ontok toun 1889, nokoimpuun o pongiaan boros Albania id sikul-sikul Tirana om notoodo o kalab patriotik Bashkimi ontok toun 1908. 
Pomorunan moden
Ontok 28 Milau 1912, bondira kabansaan Vlore nopo nga pinoinsawat di Presiden Ismail Qemali, ii popokito do kinosusuon simbolik Albania sabaagi iso pogun di kidaulat. Toun di potilombus, natandaan miampai do kegawatan. Ontok pisangadan Balkan, noiyanan o Tirana montok timpu dii do tentera Serbia om minaganu do boogian id suang pemberontakan kampung-kampung ii binuruan di Haxhi Qamili. Ontok Magus 1916, peta kakadayan koiso nopo nga nulud di pakar tentera Austria-Hungary. Mitilombus do penawanan kakadayan Debar do Serbia, ogumu tongoulun Albania do minogidu kumaa do Turki om wookon nopo nga kuminaa do Tirana. Mantad diolo ii nolimpupusan id Istanbul, somboogian diolo nopo nga kuminaa do Albania, loolobi no kumaa do Tirana hinombo minombontuk o komuniti Dibran (tulun mantad Kaunti Diber) o segmen toponsol montok mogiigiyon kakadayan dii mantad toun 1920 om potilombus montok piipiro toun kalapas dii. Ontok 28 Mansak 1920, Kongres Lushnje pinopoisytihar do Tirana sabaagi do ibu kota ontok dii no do Albania om nakagampot do kagabasan ontok toun 1912. Kakadayan dii nopo nga nakaanu do status do kakal ontok 31 Momuhau 1925. Ontok toun 1923, palan kakadayan pengawalseliaan koiso nopo nga noulud di arkitek Austria. Longkod Tirana nopo nga projek Florestano Di Fausto om Armando Brasini, arkitek di nointutunan ontok tontok Mussolini id Itali. Brasini nopo nga pinopoiliu do impohon montok kouludan moden bangunan panalad id longkod kakadayan. Palan diti nopo nga nakawaya do simakan di arkitek Albania Eshref Frasheri, arkitek Itali Castellani om arkitek Austria Weiss om Kohler. Bongunan parlimen Albania moden nopo nga kifungsi sabagai kalab pegawai. Hilo no o tiyonon ontok Manom 1928, Zog mantad Albania dinobatkan sabaagi do Raja Zog I, Raja Albania. 
Tirana nogi nga koiyonon montok manandatunturu Pibatasan Tirana miampai do Fasis Itali om Albania. Ontok pomorintaan Raja Zog, ogumu Muhaxhir ii minundaliu kuminaa do Tirana ii minogowit kumaa koinggumuon mogiigiyon id ibu kota ontok gulu hinotusan ko-20.
Sidtana'
Tirana nopo nga poinaru id Gana Tirana id tanga Albania id pialatan do nulu Dajti id kosilahon, nuluhon Kerrabe, Sauk om Vagarr id selatan om lembah id utara ii tumoguang kumaa Rahat Adriantik. Rinanggou purata nopo nga kiikiro do 110 meter (360 kaki) id sawat do parat rahat, miampai maksimum 1,828 meter (5997 kaki) id Maja Mincekut Mali me Gropa id Shenmeri.
Kakadayan nopo diti nga nosorilian do duo koiyonon koumoligan toponsol: Taman Pogun Dajti om Landskap Noumoligan Mali me Gropa-Bize-Martanesh. Ontok timpu tosogit, nulu nopo nga osoruan do ountunan salji om iso koiyonon do totombuluyon di nointutunan montok mogiigiyon Tirana, ii au asaru kotorimo do salji. Mantad do segi biodiversiti nopo, gouton nopo nga kiwaa pain, oak om beech, miampai do suang relief ii noponu do canyon, wasai, agop, tasik om bontuk muka bumi do suai. Pounsikou kumaa do sandad posorili tu noondos iti sabaagi do "Balkoni Sandad Posorili Tirana". Nulu diti nogi nga orikot maya wayaan nulu asfalt ii okikip kumaa koiyonon ii nointutunan sabaagi do Fusha e Dajtit. Mantad koiyonon tokoro dii, kiwaa pogintangan Tirana om gana dau. 
Kuil Tirta Empul (Indonesian: Pura Tirta Empul) nopo nga kuil waig Hindu Bali i poinladsong id somok do kakadayan Tampaksiring, Bali, Indonesia. Posorili do kuil nopo di nga haro o petirtaan toi ko' struktur ponsuan, otutunan montok tudan waig di olidang, hinonggo ongoyon kasari do Hindu Bali montok ritual pomolidangan i otutunan sabaagi do Melukat. Kulam do kuil dii nopo nga' kiwaa tudan-udan hinonggo lumuyung kasari o waig di ahata. Roitan do Hindu Bali iti sabaagi do olidang toi ko' amritha. Tirta Empul nopo nga kirati do Tudan-udan Olidang id boros Bali. 
Pamansayan do Kuil
Kuil Tirta Empul Temple nopo nga norubaan id posorili do tudan-udan waig tagayo maamaso di 962 A.D. maamaso do dinasti Warmadewa (Hinotusan ko-10 gisom hinotusan ko-14). Ngaran do kuil diti nopo nga naanu mantad do toud waig i roiton sabaagi do "Tirta Empul". Tudan-udan diti nopo nga toud montok bawang Pakerisan. Abaagi o kuil diti kumaa tolu boogian: Jaba Pura (liwang dumbangan), Jaba Tengah (liwang taatanga) and Jeroan (liwang suang). Jaba Tengah nopo nga haro 2 kulam miampai 30 poponsuon i pinungaranan do: Pengelukatan, Pebersihan and Sudamala dan Pancuran Cetik (poison).
Kuil nopo diti nga montok di Vishnu, ngaran kinorohingan Hindu do suai montok kopurimanan kumaa Narayana. 
Id sakai do nulu di pointoguang do kuil, villa nokoburu nopo nga winonsoi montok kotombuluyan di Presiden Sukarno di toun 1954. Dinondo, villa diti nopo nga nosiliu do walai tuundorongon montok tutumombului di toponsol.
Montok kogumuan timpu, notumboyo o Tirta Empul diti sabaagi do toud waig toborisi montok ritual monso. Sundung po tu miagal di, tumanud luputan do Coconut Bali di toun 2017, monoriuk nogi o pihak kikuasa kokomoi ponosomuan waig om risiko kolidasan id Tirta Empul mantad Gianyar.
Tirta Gangga nopo nga bagas tioyon (palace) domboyoon (royal) id kosilahon Bali, Indonesia. Pinungaranan kopihondot bawang obitua Ganges id India, ointutunan ii miampai tioyon (palace) waig domboyoon (royal) Karangasem, kulam poposuon om kuil Patirthan..
Tirta Gangga nopo nga miinsomok miampai kampung do Ababi id County Abang, kiikiro 7 kilometer ponong koibutan do Amlapura (Karangasem District) om kabaatan kosilahon do Nulu Agung.
Winangun o kompleks diti ontok 1946 do raja kotohurionon Karangasem, I Gusti Bagus Jelantik, i kitonggungan montok kapamansayan Tioyon (palace) Air Ujung.. Tirta Gangga nopo nga kitudu sabaagi kinoyonon rekreasi montok raja om paganakan. Osomok no naraag ngaawi ii gama do kinobong Nulu Agung i poinsomok dii ontok toun 1963.
Kompleks kuil nopo diti nga nokopuli iso hektar.
Toud waig i nokoponu do mogikaakawo kulam nopo nga id koibutan kotonobon, id kinoyonon di lobi otidong. Waig nopo dii nga gunoon montok rongison (pengairan), ababayan kobodian om rekreasi.
Lohowon nogi o Tirta Gangga sabaagi Taman Rijasa (Rijasa garden) gama piipiro puun rijasa (anyang-anyang - Elaeocarpus Grandiflorus) tinanom hilo.
Ogirot o kotumbayaan Tirta id suang Hindu Bali do Bawang Gangga om waig nopo dau nga obitua. Gunoon o waig dii sabaagi waig tobitua (tirta) montok ababayan kougamaan. Popokito o Kuil Patirthan do kapansalan kinawayaan Tirta Gangga id suang tradisi Bali sabaagi kinoyonon ziarah om waig tobitua.
Orubaan o Dusun Tobilung ponong id Kampung Dudar, Kampung Sarang, Kampung Timbang Manggaris om Kampung Taburon id watas Kota Belud. kokompungan diti osodu mantad doid kakadaian. Daamot dilo, id watas Kuta Morudu nopo nga poingiyon yolo id Kampung Ulu Kukut, Kampung Manggaris Iso gisom Tolu, Kampung Tonsom, Kampung Mangin, Kampung Binatasan om haro nogi id Langkon. Haro nogi tokuri id Tigaman ponong Kudat.
Sundung do baino, kogumuan do sukod wagu nokoundali nodi hilo id suai kinoyonon tu tumoguang do pinsingilaan diolo toi ko pakaraja nga hiza po id kampung ot komolohingan diolo.
Pogulu do nokosuang yolo do Kristian om Silam, kotumbayaan nopo diolo nga pagan. Miagal do kotumbayaan do pagan, aiso o tionon do sumamba nga kosoruan do sumamba yolo montok do olingasan do toruol om nogi kosonong-sonongon do momogun.
Ontok tadau koiso, magambawon yolo miampai do momutung do songinan manuk toi wogok tumanud do pokionuon di bobolian. Opongo po do magambawon, mongorunduk toi ko sumambayang yolo do mokianu do koposion tolidas. Gimat toi komburongoh gunoon id sambayang diolo do mongolohou do rusod.
Toilaan nopo nga morujuk do korotian koulunan kokomoi iso ahal hinombo ii nopo nga iso korotian do sistematik om pinggaasan do opurimanan. Montok umum nopo nga, toilaan diti kipotensi do gunoon montok kasangan koulunan. 
Kosoruan nopo, toilaan diti aasil mantad do iso ahal. Id ahal diti, toilaan sondiri nopo nga osiliu do tontokon id ponoriukan om papaasil nunu ii ointutunan sabaagi do "toilaan kokomoi toilaan". Id ahal diti, ponoriukan kokomoi toilaan nopo nga lobi ointutunan sabaagi Simbakuro maklumat id suang pomogunan kopustakawanan.
Kuil Nuluhon Nam Toong (Cina: ) (Ointutunan nogi sabaagi Kuil Puncak Nam Tong) nopo nga kuil Sina i poinladsong id Piilitan koyonon kawalayan id sampaping Lorong Bunga Bakawali 3 id Watas kakadayan Kota Kinabalu, Sabah, Malaysia . 
Kuil diti noturidong id toun 1970, pogulu nokotimbaba ponginsanangan id toun 1982 miampai dewa gugumompi kuil di pinaatod mantad Anxi id Watas Fujian id China . 
Limput id suang do kuil diti noponu do linukisan wotik warni miampai mural apat Laja Syurgawi . Id sampaping bongunan sasambayangan, haro pagoda 9 simbau om kuil Tian gong di kibontuk oktagon montok panambaan Maharaja Jed id nantadon kuil. 
Tuututud kemenyan id posorili kuil.
Pagoda 9 Simbau okito mantad sodu.
Koobian Kuil diti nogi monurupu tadika di ponwiliu osodu mantad Kuil. 
Tokud (Boros Inggilis: computer) nopo nga' iso kakamot haro duo kawo tagayo: dontuntuu (digital) om donpapali (analog). It kawo dontuntuu ii togumu pakayon baino. Poomitanan tadaadau do tokud nopo nga' kukuzut (mobile phone) toi kikibit (laptop). Tudu tagayo do tokud nopo nga' pongintaban, tu' oinsanan it gunoon id tokud yokito ugu mirumo maya' dimpou pirumaan nopo nga' kinootusan do ponuhuan do tokud kumaa longkodizap (central processing unit) dau.
Mantad topod hogot tutok om gorud.
Id boros Inggilis, tokud nopo nga' computer. Hogot diti napakai di laid pamarait do tulun tomod (tongoondu' koubasan) ii noluda' do mongintob ogumu kopio koizapan. Iyolo nopo ti nga' momoguno kakamot ponguhup miagal tundar tintuhun (logarithmic tables), tukuunsud (slide rule), om pongintob (calculator). Nga' soira do sumilau no kohizaan do tokud kikomilaan togonop om nokotounda' no pakayon, nokosili nodi komoon do hogot computer mantad tulun di mongingintob kumaa kakamot di mongingintob.
Tokyo nopo maya do rasmi nga oitutunan sabaagi do Metropolis Tokyo. Iti nopo nga iso ko mantad 47 wilayah id Jepun, i poingiliu id boogian Kosilahon pulou gulu do Honshu om kahanggum do Kopulauan Izu om nogi Kopulauan Ogasawara. 
Ginumu do mogiigiyo nopo id toinsanan wad poimbida nga lobi do 8 juta tulun, om poimpuli nopo do mogiigiyon id wilayah Tokyo nga nokorikot do 12 juta. 
Tokyo nopo nga longkod karajaan Jipun om Tioyon (palace) Domboyoon (royal), om nogi tiyonon bersemayam do Wangsa Domboyoon (royal) Jepun.
Poingkuro tuni korikot mantad toud kumaa tutok do tulun
Tolingo  nopo nga organ tinan di kaanu mongilo do tuni om nogi kitonggungan montok kopiadangan om koingkakato' tinan. Kogunoon do tolingo montok tayam vertebrata nopo nga miagal mantad sada gisom tulun, mulong po ingkaa haro nogi piipiro pisuaian tumanud spesies.
Toinsanan vertebrata kiwaa duo tolingo, koduo-duo tolingo miadang id disan do tulu, montok manamong kopiadangan tuni.
Tuni nopo nga iso bontuk kokorisan di minggura maya tongus, waig toi ko' kakamot suai id suang bontuk do lakun. Sundung po tolingo kaanu mokinongou tuni, proses kopointutunan owonsoi id tutok om sistom saraf longkod. Tuni pinolombus id tutok maya saraf di poposoput tolingo om tutok (nervus vestibulokoklearis).
Kaum Toltec (toi ko' Toltec toi ko'Tolteca) nopo nga tulun asli Amerika Pra-Columbian ii minonguasa kogumuan Mexico tanga mantad hinotusan kumo-10 om hinotusan kumo-12 pogulu Masihi. Boros diolo nopo nga - Nahuatl - ii gugunoon nogi do kaum Aztek.
Di timpuunon nopo nga, Kaum Toltec nopo nga pinakalas sabaagi tulun nomad ii pointarad kumaa kuasa ketenteraan, om yolo nopo nga leluhur (komolohingan) ii kitonggungan do merompak bandar Teotihuacan (kiikiro. 750). Kalapas do nokosiliu yolo sabaagi mogiigiyon kediaman di pointatap, kaum Toltec nopo nga piniamung miampai damung-damung tokoro id Mexico tanga om minombontuk iso empayar ii pinorinta do ibu damung diolo, Tula (ii ointutunan nogi sabaagi do Toln). Kaum Toltec nogi nga momoomonsoi do kuil ii agung. Rahung kaum Toltec nopo di nga nakatayad kumaa kogumuan Mesoamerika ontok timpu post-Klassic. Kaagu nga, rahung Toltec kumaa koubasanan Maya id Yucatn nopo nga agayo ii atalang okito id bandar Chichen Itza. Barangan seramik nopo nga nokito gisom id Costa Rica boogian selatan.
Thomas Jeffrey Hanks (nosusu ontok 9 madas, 1956) nopo nga songulun poningkono mantad America om momomonsoi filem.
Thomas Stanley Holland nopo nga songulun palakun Inggeris ii nosusu ontok 1 Mahas 1996. Nointutunan isio id kono dau doid Spider-Man. Debut dau sabaagi do Spider-Man diti nokoimpuun miampai do "Captain Amerika: Civil War" ontok toun 2016 om tuminilombus do nakaampayat id filem miagal ko "Spider-Man: Homecoming (2017), "Spider-Man: Far From Home (2019)" om "Spider-Man: No way Home (2021)".
Tombolog nopo nga buru-buru di tumulud, kitulang pononglikud, kihulu om kitalad. Haro duo gakod do tombolog. Haro tombolog di kotulud om ogumu nogi it awu kotulud.
Kokitanai nopo do tombolog nga;
Nopulian hulu ot tinan.
Haro tinduk nga ingaa nipon.
Duo talad.
Kisisi ot gakod.
Alasu raha.
Agaan tulang do tombolog tu kikuang ponongsuang di tulang. Tombolog nopo nga mogontolu om mongomut do tontolu. Koubasanan do tombolog golupo it mongomut do tontolu nga haro nogi tombolog tandaha do mongomut do tontolu om haro nogi it mogisowoli.
Tompin (ngaran saintifik nopo nga Pteromyini toi ko' Petauristini) nopo nga tinimungan tinaru montok 50 kawo bosing id paganakan Sciuridae. Sundung do ngaran dupot diti 'tupai terbang' id malayu, aiso kabaalan do tumulud miagal do tombolog toi ko' pungit nga kaanu mingkuhus id puun kumaa id puun suai miampai kouhupan patagium, iso salaput kulit kihulu miagal payung tuhun i lumanat mantad siku gisom tampangil. Tikiu do anaru nogi nga popotounda kosulimbangan mamaso mingkuhus. Tumanud anatomi, miagal kopio iti do bosing suai miampai piipiro kosimbanan montok popisokoyut do woyo koposion dau; tulang do tinan di lobi anaru om tulang longon, tulang gakod, om tompok vertebra nopo nga lobi oniba. Kaanu tompin diti do mongumolig do ralan mingkuhus momoguno do longon om tikiu.
Ponoriukan molekul popokito do tompin monofiletik (mantad ido filum/klad aiso raan id filum dau) om mantad 8-20 noribu toun dilaid. Genus Paracitellus nopo nga sakag timpuunon montok tompin ontok Oligosen Akhir.Kogumuan nokturnal om maserba mangakan tua'-ua, linso, sobul, bunga, songongi, gastropod, korut, kulat, tontolu' tombolog, sap puun om tanak tombolog. Osusu tanak diti id rumun miampai poimbulagoi om oluhoi. Tamangan ii do tama dau om kaanu miluda do kabaalan mingkuhus soira piipiro minggu. Mantad dii, nokotounda yau montok mogidu mantad rumun.
Euthalia aconthea (baron butterfly) tompios nokito id India
Tompios do Papilio machaon
Iso tompios mangakan do tua' bibit do swamp milkweed di au po noukab
Tompios (/ktrplr/ KAT-r-pil-r) nopo nga taang larva surupu ordo do Lepidoptera.
Miagal kogumuan ngaran toomod, kopomogunaan hogot dii nopo nga honggo nopo, tu koubasan larva sawflies (suborder Symphyta) roitan nogi do tompios. Goduduo lepidopteran om symphytan haro bontuk tinan do eruciform.
Kogumuan spesies tompios mangakan do susumuni (koubasan roun), nga okon ko' oinsanan; haro (pokiikiro 1%) mangakan songongi, haro nogi i kanibal. Piipiro nopo nga mangakan do produk tayam suai. Sabaagi poomitanan, kolibambang basaan nopo nga mangakan do hulu, om kolibambang sungu nopo nga mangakan do sondulu om sungu ungulates di napatai.
Koubasan tompios diti nopo nga mangangakan di rangka om kogumuan nopo nga mamaraag do tanom-tanom di kopipio. Ogumu spesies kolibambang di nointutunan antakan tompios po yolo sabap do karaagan di tinahak kumaa tua'-ua' om totus tanom di suai, amu i daa koligogon o kolibambang.
Nontodonon nopo hogot do "caterpillar" nga mantad kotimpuunon hinotusan ko-16. Yolo nopo nga mantad Ingilis Pintangaan do catirpel, catirpeller, kosimbanan nogi kanto mantad Koibutan Perancis Laid do catepelose: cate, tungau (mantad Latin cattus) + pelose, kihulu (mantad boros Latin pilsus).
Tompios inci toi ko' tompios gelung mantad paganakan Geometridae pinungaranan yodi sabap do karalano' diolo minggura, okito miagal monuku do pomogunan (hogot geometrid kirati do ponuku pomogunan id boros Yunani).
Kopompong tompios id raan do puun pine
Tompios Geometridae
Kotolinahasan
Tompokiukiu toi ko' potunding nopo nga iso kawo songongi suang order Odonata, suborder Epicrota, toi ko' lobi otopot id siriba infraorder Anisoptera. Tompokiukiu ointutunan maya woyo mato majmuk di agayo, 2 kawo di agaras om lutsinar, om kitinan anaru. Sundung po kikagod onom miagal songongi suai nga, tompokiukiu amu milo mamanau. Tompokiukiu ointutunan nogi sabaagi songongi di bobos osiau tumulud.
Tompokiukiu mangakan songongi suai miagal nondui, langau, korut, kilau om kolibambang. Milo ihumon id posorili buyut, kulam, bawang om tana di oyopo tu larva dau di ointutunan sabaagai "nimfa", nopo nga kiwoyo akuatik. Songongi diti milo okito id taang rahat gisom nuluhon id toinsanan benua suai ko Antartika. Kogumuan kawo tompokiukiu haro id kinoyonon tropika, kinoyonon di kiiklim di asadang kiwaa kawo di lobi okuri.
Tompokiukiu
Nimfa milo manahak bagas kokoton di oruol nung kasahon. Mositi imbosihai kinoyonon di kokoton montok mongilang toruol waig poingopi id siriba kulit.
Tondiramai (Ngaran saintifik:Debregeasia longifolia) nopo nga puun renek tagayo i sumuni gisom 5 meter kinawas. Tondiramai diti nopo nga sumuni id kinoyonon di oyopos mantad rinata gisom 1500 meter. Koubasan nopo nga okito id India, Sri Lanka, Myanmar, Indo-China, kotonobon China om Malesia. Id Kakadayan Matupi, Dagu, Tondiramai diti nopo nga otutunan sabaagi do Haikaeng Thing. Guas dau nopo nga gunoon montok momonsoi do tohun om serat i gunoon montok papaasil tali tansi. Onuon o serat mantad kulit kayu nopo nga gunoon montok momonsoi do walai.
Tonggiluang (boros Inggeris:Earthworm) nopo nga ngaran koubasanan montok puru bobos agayo do Oligochaeta (ii no kelas toi ko' subkalas tumanud do monunuat) id suang filum Annelida. I nopo pogulu po nga poinsuang ii id suang order Opisthopora, poingimpou do posterior om okon ko liang tontoluhan kumaa liang golupo (betina), sundung segmen tontoluhan dalaman nopo nga anterior golupo. Ponoriukan cladistic tumanud teori minoposuang dii id suborder Lumbricina, order Haplotaxida, nga kosimban po kanto iti.
Mantad nopo kiikiro 6,000 spesies tonggiluang, kiwaa kiikiro 120 spesies no i nokotongkop id pomogunan. 
Gunoon o tonggiluang montok papaasil kompos mantad topod-topod kakamot organik. Proses nopo diti nga pinungaranan do vermikomposting.
Tongkurangoh (Medinilla speciosa) nopo nga iso kawo susumuni epifit saka id suang do genus Medinilla mantad tinimungan do Melastomataceae.
Medinilla pinungaranan mantad do Jos de Medinilla y Pineda, songulun gabenor Mauritius (maamaso di nopo nga otutunan sabaagi do Kopulauan Marianne) di toun 1820.
Medinilla speciosa nopo nga kikinawas miampai purata 4560 centimetres (1824in). Puun renek malar hijau diti nopo nga kiguas di mirapang om roun otomou belulang i misulak (kininaru gisom 20 centimetres (7.9in) om linaab 15 centimetres (5.9in), miampai tuhat di pointalang. Tusak-tusak tongokoro di olumis miampai kiwaranan aragang tomulok om pinaasil mantad bulir tagayo id guas di aragang-ragang. Timpu mongusak nopo nga id koimpuunon do timpu talasu gisom timpu magalang. Soira oungkalad, poingkakal o rasem beri diti lobi kuang sobulan, daamot do magandad pun dii do mongusak kawagu. Tua dau nopo nga obulugu, om aragang omulok di omulok po nga osohug-obuluo soira oonsok.
Gunoon o tongkurangoh diti sabaagi rusap tradisional, maya robuson, soduhon toi ko' akanon toomod. Akanon o tua' diti do tondu monontian sabaagi suplemen kolidasan om nogi sabaagi pongusap montok sadaanon, notogu kabang, antiradang, antibarah om nogi antibakteria.
Susumuni diti nopo nga haro miampai semulajadi id Borneo, Jawa, om Filipina. Id Borneo, okito iti id posorili do Taman Pogun Kinabalu, Malaysia. Sunion do tongkurangoh diti nogi nga kohompit no gasait Malaysia (Pulou Pinang, Perak, Pahang, Selangor), Jawa, Sumatera, Kepulauan Sunda Kecil (Sumbawa, Lombok), Sulawesi, Maluku, om Borneo.
Spesies diti nopo nga koubasan no sumuni id talun konuluhan om orohian id kinoyonon di olungung om tana di asagub, miampai kinawas id pialatan do 300 metres (980ft) om 750 metres (2,460ft) id sawat do tipong rahat.
Watas Tongod nopo nga watas bobos agayo id Pogun Sabah hilo id ponong Boogian Sandakan, Sabah, Malaysia. Ontok toun 2000, populasi mogigion id watas Tongod nopo nga okuri kiikiro 23,730 tulun, nga nokoingkawas kumaa 36,192 tulun ontok toun 2010. Iti nopo nga kinoingkawason soginumu3 4.43% solinaid hopod toun id kolimpupuson toun 2010.
Upis Watas Tongod 
Pogulu diti, ii nopo nga Sub-Daerah montok Daerah Kinabatangan.
Watas Tongod nopo nga abaagi kumaa apat Mukim miagal id siriba:
Monongkiala i Tniste id suang apat Sipoot Olimpik Timpu Talasu mogiurut-urut, mimpuun ontok toun 1988. Nakaanu isio iso pingat perak om iso gangsa id suang kalas 470 kusai, mongobi Koisaan Soviet (perak, 1988) om Estonia (gangsa, 1992). Nokodimpot isido diti miampai tobpinai miapid dau, ii Tnu Tniste.
Tniste bertanding dalam empat Sukan Olimpik Musim Panas berturut-turut, bermula pada tahun 1988. Beliau memenangi satu pingat perak dan satu gangsa dalam kelas 470 lelaki, mewakili Kesatuan Soviet (perak, 1988) dan Estonia (gangsa, 1992). Beliau meraih pencapaian ini bersama saudara kembarnya, Tnu Tniste.
Nakaawi i Tniste ponginabasan mantad Universiti Tallinn.
Mantad 2007 om 2015, Tniste nopo nga surupu Riigikogu ko-11 om ko-12 (Parlimen Estonia), momuru sabaagi Ponorikohon Jawatankuasa Hal Ehwal Kobodian.
Ontok 7 Mahas 2017, sinumowoli i Tniste di Sven Sester sabaagi Panalad Kousinan Estonia.
Toruol Coronavirus 2019 (COVID-19), toi ko' oilaan nogi sabaagi toruol pomuhabaan akut 2019-nCoV nopo nga iso toruol rumoliu id nakaharo sabab no do kapaganapan do virus SARS-CoV-2 (novel koronavirus 2019). Toruol nopo diti nga pinapasabab do iso pandemik id pointilombus. 
Ralan apangkal nopo do korolihan toruol diti kumaa tongotulun nga mantad no do waya titisan do pomuhabaan mantad tulun di norolihan do toruol diti iri no tu maya do pongukul toi ko' kointiho. Toruol nopo diti nga kiwaa timpu inkubasi id piilitan 2 gisom 14 tadau. Kopongorolihan toruol nopo diti nga milo do ilagon maya do piipiro laang miagal ko' momoug do longon, momogompi kolidangan di tosonong om mamakai do topeng toi ko' ponompon kabang. 
Soira do orolihan ii sosongulun do toruol diti nga haro id amu popokito do gejala dau nga kogumuan nopo nga popokito do kouyuuyuo' miagal ko' lumasu, kukulan, opusakan, oruol o' masol om nogi oruhai do ohuyan. Kalapas do kouyuuyuon di rumalad nogi kumaa kouyuuyuon miagal ko kiwaa radang topos, apagon do momuhobo om minog nogi papasabab do kapatayon.
Toruol Sindrom Down
Sindrom Down, toi ko' oilaan nogi sabaagi trisomi-21 nopo nga iso koborulangan do genetik id nakaharo sabab no do kohinaan toi ko' kinohoroo' oinsanan toi ko' soboogian do salinan kotolu kromosom 21. Toruol nopo diti nga kosoruan pioniton kumaa kinoloidon kosunion do fizikal toi ko' koinano, koluhoyon agaan do id intelektual, om kouyuuyuon do turos. Kosoruan IQ nopo tulun id kiwaa toruol Sindrom Down nopo nga soginumu 50 id hinonggo kopiirad kumaa pomusarahan songulun tangaanak kiumul walu toi ko' siam toun nga mogisuusuai montok tikid susumakit Sindrom Down diti.
Demam denggi nopo nga iso panakit tropika noowit do togonok sabab do virus denggi. Kotimpuun o gejala mimpuun mantad tolu gisom apat nohopod tadau kopongo jangkitan. Kohompit no ngaawi o lumasu, oruol tulu, mingilob, orualan otot om sondi, katalan om ruam id kulit. Timpu momolingos nopo nga korikot do duo gisom turu tadau. Id piipiro kiis, kotoboi o panakit diti kumaa denggi parah ii ointutunan nogi sabaagi demam denggi momuraha, ii mogowit kumaa pondarahan, paras platelet raha nopo nga osiriba om kebocoran plasma raha, toi ko' osiliu sindrom kejutan denggi soira tekanan raha nopo nga osiriba.
Katayad o denggi miampai piipiro spesis togonok betina mantad genus Aedes, loolobi no Aedes aegypti. Virus nopo diti nga kiwaa limo serotip; roliu miampai iso kawo virus nopo nga manahak imun solinaid poimpasi kumaa kawo dii, nga imun dii nopo nga jangka toniba no kumaa kawo do suai. Roliu potilombus nopo nga kawo di misuai om popoingkawas risiko komplikasi di korutum. Soginumu panaasan nakapanau montok mengesah diagnosis kohompit no do mengesan antibodi kumaa virus toi ko' RNAnya. 
Vaksin montok demam denggi nopo diti nga nolulus om pointounda maya komersial id piipiro pogun. Gisom do 2018, vaksin nopo nga onuan kumaa diolo ii nokoumbal do norolihan toi ko' id populasi ii kiwaa kadar roliu di pogulu po do akawas mantad umul do siam toun. Kaida' mongilag do suai nopo nga kohompit no do popoingkuri tiyonon togonok om mumbal do mongilag mantad do okokot. Owonsoi iti miampai do papataam toi ko' monompon do waig ii poingukab om nogi momoguno basaan di kotokop do tinan. Rawatan denggi akut nopo nga kohompit no kapanahakan cecair maya do kabang toi ko' intravena montok panakit di momoogot toi ko' au kopio. Montok kiis' di norutum, nuru do koundolihon raha. Kiikiro do satanga juta tulun ii pinosuang do lamin pongusapan potiitikid toun. Paracetamol nopo nga posoguon do onuon sabaagi ganti do tubt anti-radang okon steroid (NSAID) montok popolintuhun do lumasu om poposonong toruol do denggi tu koingkawas o risiko pendarahan gama do pomogunaan NSAID.
Denggi nogi nga nosiliu do kobolingkangan global mantad di Pisangadan Pomogunan Kumoduo om kosoruan do adadi id lobi do 120 pogun, loolobi no id Asia Silaubaat, Asia Selatan om Amerika Selatan. Kurang lobi do 390 juta tulun ii orolihan diti sontoun om kiikiro do 40,000 kapatayon. Ontok toun 2019, kiwaa koingkawason di okito kopio id ginumu kiis'. Nokoimbulai o wabak diti do gulu kopio mantad di toun 1779. Gama om kasarabakan do virus nopo nga norotian ontok gulu hinotusan ko-20. Suai do managak togonok, goos ii winonsoi nopo nga tubat-tubat ii tumilombus montok do virus. Pinosuang iti id kalas do panakit tropika nga au nointangan. 
Tanda om gejala
Kosoruan nopo na, individu ii noontok do virus denggi aiso simptomatik (80%) toi ko' kigojala tokuri nopo miagal do lumasu nga moomogot. Kiwaa nogi ii kiwaa panakit do lobi orutum (5%) om ginumu montok di kapatai nopo nga okoro. Linaid inkubasi (timpu mantad di noontok om kotimpuun gejala) nopo nga mantad do 3 gisom 14 tadau nga kosoruan nopo nga 4 gisom 7 tadau. Mantad dii, tutumombului ii nokouli mantad koiyonon endemik nopo nga au no kanto kawaya do demam denggi nung nokoimpuun o gejala do nokolobi no 14 tadau korikot id walai. Tangaanak nopo nga asaru kawaya do gejala di miagal nogi miampai selesema tomod om gastroenteritis (mingilob om borubuson) miampai no do risiko komplikasi di lobi gayo sundung do gejala gulu nopo nga sederhana no tomod kohompit no lumasu. 
Wayaan klinikal
Gejala poimbida denggi nopo nga demam di monigo, oinggolou tulu (id likud mato) oruol otot om sendi miampai no do ruam. Ngaran alternatif montok denggi nopo nga "breakbone fever" toi ko' podolinon nopo maya harfiah nga demam notipu tulang, mantad do toruol otot om sendi ii kikomoi. Abaagi o roliu diti kumaa tolu fasa: demam (febril), kritikal om pemulihan. 
Tadon
Virologi
Virus demam momuraha (DENV) nopo nga virus RNA paganakan Flaviviridae; genus Flavivirus . Puru suai mantad genus miagal nopo nga kohompit no virus demam tosilou, virus West Nile, virus Zika, virus ensefalitis St. Louis, virus ensefalitis Jipun, virus ensefalitis kutu, virus panakit talun Kyasanur, om virus demam hemoragik Omsk. Somboogian togumu nopo ii papatayad diti nga arthropoda (nyamuk toi ko' kutu), om olohou nogi sabaagi do arbovirus (virus ar tropod- bo ku).
Genom virus denggi (roromu genetik) nopo nga kiharo do 11,000 bes nukleotida, i manahak kod kumaa do tolu kawo molekul protein (C, prM om E) ii membontuk zarah virus om turu molekul protein okon struktur suai (NS1, NS2a, NS2b, NS3, NS4a, NS4b, NS5) i haro id sel perumah ii norolihan om nuru montok replikasi virus. Kiwa limo strain virus, i lohowon do serotip, miampai apat ii koiso do roiton nopo nga sabaagi do DENV-1, DENV-2, DENV-3 om DENV-4. Kawo kolimo nopo nga pinoilo ontok toun 2013. Pisuayan do serotaip nopo nga tumanud do antigenisiti dau.
Mekanisme
Soira mongokot o togonok i mogowit do virus denggi, virus di nopo nga sumuang kumaa id kulit miampai do bihis togonok. Sumuang iri do sel raha topurak om minggumu id suang sel soira kumaa id posorili tinan. Sel-sel raha topurak di nga bertindak balas miampai papaasil piipiro protein isyarat miagal ko sitokin om interferon ii kiguno montok ogumu gejala miagal ko lumasu, selesema om toruol ii noindamaan. Montok roliu di noindamaan, koingkawas nogi o virus id suang tinan om ogumu organ (miagal ko topos om sumsum tulang) ii oontok. Cecair mantad luyungan raha nga laasan maya do tolig luyungan raha tokoro kumaa rongga tinan tu kebolehtelapan do kapilari. Bagas nopo dii nga, koingkuro o raha ii kaanu lumuyung id luyungan raha miampai do tekanan raha nga koinsiriba kopio gisom do au kaanu manahak raha di kabagal kumaa do organ vital. Kaagu nga, disfungsi o sumsum tulang tu' noontok do roliu sel stroma sabab do koingkurian ginumu platelet ii nuru montok popokodou raha gisom kopogowit do popoingkawas risiko pendarahan, komplikasi gulu demam denggi do suai. 
Diagnosis
Asaru owonsoi o diagnosis denggi maya klinikal tumanud gejala ii pinoruput miampai porisaon fizikal; loolobi no id koiyonon do endemik. Sundung do ingkaa, panakit gulu nopo nga apagon do ilo'on miampai roliu virus suai. Diagnosis nopo nga tumanud nunu ii okito do demam miampai duo ahal ii nopo nga: mingilob om mual, ruam, oruol sontinan, ginumu sel raha topurak nopo nga osiriba, ujian turnikuet positif toi ko' nunu nopo amaran id sosongulun ii poingiyon id tiyonon endemik. Tanda amaran nopo nga kosoruan osiliu pogulu kotimpuun o denggi ii norutum. Kiguno tomod o poniisan turnikuet ontok do aiso ponoriukan makmal ii pointounda, kohompit no pomogunoon manset tekanan raha ii nopo nga tekanan diastolik om sistolik solinaid limo minit, tonudon do intobon pendarahan petekia; ginumu nopo nga lobi akawas om lobi cenderung diagnosis denggi miampai manset ii kolobi 10 gisom 20 per 1 inci2 (6.25cm2). 
Mongilag
Pongilag nopo nga tumanud kawalan om perlindungan mantad kokoton do togonok ii papatayad. Kotinanan Kolidasan Sompomogunan nopo nga mongunsub program Kawalan Vektor Bersepadu i mantad do limo elemen: 
Advokasi, mobilisasi sosial om perundangan nopo nga papagaras do tinan om kolidasan koulunan don ginumuan.
Sokodung mantad sektor kolidasan om suai po (don ginumuan om swasta);
Ponginsamakan bersepadu montok kawalan panakit montok popoinggumu pomogunoon sumber;
Momonsoi kootuson tumanud hinta montok mogintong nu'nunu intervensi nopo nga kotunud; om
Popoingkawas keupayaan montok tindak balas di kabagal no montok kowoowoyoo id koiyonon.
Kaida' gulu do mongilag A. aegypti nopo nga mongidu do tiyonon dau. Iti nopo nga miampai mongidu do towud-towud waig poingukab, toi ko' miampai mongoruhang rasun songongi toi ko' agen kawalan biologi id koiyonon dii. Penyemburan umum miampai rasun organofosfat toi ko' piretroid, ii au asaru nopo nga milo wonsoyon nga kosoruan aiso bagas. Popoingkuri do ponimungan waig ii poingukab id posorili nogi nga kaida' mengawal di osonong tu kiwaa katangaban do bagas kolidasan negatif mantad racun songongi om apagon do logistik di lobi agayo kumaa agen kawalan. Toinsanan nga kaanu mongilag do kokoton togonok miampai kopomogunoon rasuk ii kaanu monokop toinsanan, momoguno kulambu toi ko' pomogunoon pongidu songongi ii kibagas. Sundung do laang-laang diti nopo nga waya ii kibagas montok popoingkuri risiko kumaa sosongulun, kaanu nogi iti do popoingkuri frekuensi wabak ii mingkawas id piipiro koiyonon gama tu pembandaran ii popoingkawas tiyonon A. aegypti. Julat panakit nopo diti nga koinlaab nogi sabab do kosimbanan iklim. 
Panarampasan
Aiso tubat antivirus poimbida montok denggi; nga, mantamong kosulimbangan bendalir di kotunud nopo nga oponsol. Rawatan nopo nga tumanud do simptom. Nung milo do minum, sumobu, om aiso "tanda amaran" om nung au olidas nopo nga milo tarampason id walai miampai rawatan susulan do tikid tadau om terapi rehidrasi oral. Nung aiso kobolingkangan kolidasan suai, kiwaa "tanda amaran" toi ko' au kaanu manarampas do rawatan susulan di oulud nopo nga mositi rawaton id lamin pongusapan. Montok diolo ii kiwaa rawatan denggi di norutum nopo nga mositi onuan panamangan id koiyonon ii kiwaa akses kumaa do unit rawatan rapi. 
Nuru nogi do penghidratan intravena ii maganu do sangadau toi ko' duo tadau. Nuru do dos tosikap soginumu 20 mL/kg montok tangaanak ii nokotigo do denggi. Kadar kapanahakan bendalir nopo nga kumaa do luyungan sosobuan 0.5-1 mL/kg/j, tanda vital stabil om normalisasi hematokrit. Kogumuan tokoro bendalir ii nuru nopo nga montok mamagampot di pinosogu. 
Prognosis
Kosoruan nopo do penghidap denggi nga olingos miampai aiso kobolingkangan do potilombus. Risiko kapatayon diolo i norutum nga 0.8% gisom 2.5%. Miampai rawatan di kabagal, koingkuri iti kumaa do 1%. Sundung do ingkaa, montok di kiwaa tekanan raha osiriba nga kiwaa kadar kapatayon gisom do 26%. Risiko kapatayon kumaa tangaanak i kiumul siriba mantad do limo toun nopo nga ingapat do lobi gayo mantad do tangaanak kiumul do 10 toun. Molohing nga kirisiko takawas nogi do kaanu aasil taraat diti. 
Epidemiologi
Denggi nopo nga biasa id lobi do 120 pogun. Ontok toun 2013, kiikiro 60 juta roliu simptomatik id sompomogunan miampai 18% ii pinosuang id hospital om kiikiro 13,500 kapatayan. Kos kiis denggi do sompomogunan nopo nga kiikiro do MS$9 bilion. Montok dekad 2000-an, 12 pogun id Asia Silaubaat ii kiharo do 3 juta roliu om 6,000 kapatayon do minikid toun. Ontok toun 2019, noisytihar o Filipina do endemik denggi kabansaan tu norikot o kapatayon tulun soginumu 622 tulun ontok toun dii. Nokoruput iti id soginumu 22 pogun id Afrika. Nosiliu iti sabaagi iso panakit noowit do vektor ii kosoruan adadi id sompomogunan. 
Roliu nopo diti nga kosoruan osiliu id posorili do bandar. Id piipiro dekad diti, kiwaa koinlaaban do kampung, bandar om kota id koiyonon di asaru do adadi iti om koingkawasan mobiliti tulun nopo na pinapakawas ginumu wabak om virus ii nakatayad. Ii nopo digulu nga terbatas o demam denggi id Asia Silaubaat nga baino naka'kaa nodi id selatan China om nogi id Eropah nogi kanto. 
Nawayaan
Rikud koiso kiis demam denggi nopo kanto nga id suang ensiklopedia pongubat Cina mantad Dinasti Jin (265-420 AD) ii morujuk do "racun waig" kokomoi do songongi tumulud. Vektor gulu, A. aegypti, nakasarabak id Afrika ontok hinotusan ko-15 gisom ko-19 sabab no do somboogian koingkawason globalisasi ii nosiliu do sokunder gama pamadagangan hamba. Kiwaa perihalan wabak ontok hinotusan ko-17, nga ruputan gulu ii notorimo nopo kopio kokomoi wabak denggi nopo diti nga mantad toun 1779 om 1780 hinonggo wabak nopo diti nga minogontok do Asia Silaubaat, Afrika om Amerika Utara. Mantad dii, gisom do toun 1940, au nodi kopio asaru o ontok do wabak diti. 
Ontok toun 1906, nasah roliu togonok Aedes. Ontok 1907 nopo dii nga, denggi nopo nga panakit koduo (kahapas do demam tosilou) ii nohinta sabab do virus. Ponoriukan nopo do potilombus nga mantad di John Burton Cleland om Joseph Franklin Siler montok manalasai do impohon korotian kokomoi roliu do denggi. 
Roliu denggi ii okito nopo kopio aantakan om kopongo Pisangadan Pomogunan Koduo nopo nga gama do gangguan sidsorili. Trend di miagal nogi nga pinapagama do roliu serotip panakit ii misuai kumaa do koiyonon wagu om nokoimbulai o demam denggi kiraha. Bontuk panakit di orutum nopo dit koinsan ii pinoruput id Filipina nopo nga ontok toun 1953; norikot toun 1970, ii nopo nga nosiliu sabab gulu do kinapatayon tangaanak om nokoimbulai id Pasifik om Amerika. Demam denggi kiraha om sindrom demam denggi koiso nopo nga nokito id Amerika Tanga om Selatan ontok toun 1981, tu DENV-2 nopo nga rumoliu kumaa tulun-tulun ii pogulu ii norolihan do DENV-1 di toun nakatalib. 
Etimologi
Tadon nopo do dengi nga hogot do Sepanyol, nga milo nogi mantad do dinga id suang frasa Swahili Ka-dinga pepo, ii popokito do panakit nopo diti nga gama do koduuduo di au osonong. Hamba-hamba id Hindia Kotonobon nopo nga norolihan do denggi sabab do postur om gaya peraga ("dandi"), om ointutunan o panakit diti sabaagi do "demam dandi". 
Koulunan om koubasanan
Derma raha
Pinopoingkawas o wabak demam denggi do keperluan produk raha om pinopoinsiriba ginumu ponderma raha ii kipotensi gama do nojongkitan virus. Songulun ii nokoumbal do norolihan denggi nopo nga au pasagaon do manahak raha kiikiro onom wulan om potilombus. 
Goos kasadaran
Tadau Denggi Nasional nopo nga pinaharo id India ontok 16 Mikat sabaagi goos popoingkawas topurimanan do pogun-pogun ii noontok. Goos diti nopo nga maamaso do pohoroon ontok toun 2019 montok mamadadi dii do abaabayan global. Mantad do 1998, kiharo wulan kasadaran kumaa Filipina ontok wulan Mahas. 
Ponoriukan
Goos ponoriukan montok mongilag om marawat denggi nopo nga kohompit no waya pengendalian vektor, koburuon vaksin om tubat antivirus. 
Songulun calun vaksin, TAK-003 nopo nga pinopokito do bagas id pogumbalan klinikal soginumu 73& lobi mantad do 20,000 tangaanak id koiyonon endemik om 90% bagas montok susumakit id lamin pongusapan. 
Vektor
Kokomoi pengendalian vektor, kiwaa kaida' wagu ii ginuno montok mongingkuri ginumu togonok miampai piipiro kinalantayan kohompit no poiyanan sada gupi (Poecilia reticulata) toi ko' kopepod id suang waig ii notimbu'u montok mangakan do larva togonok. Kiwaa nogi pogumbalan id A.aegypti tontoluhan ii osimbanan do genetik soira poiduon kumaa do betina ii poposiliu do keturunan dii do au milo tumulud. 
Wolbachia
Maamaso nogi id pogumbalan do bakteria genus Wolbachia montok mamajangkit do togonok miampai do poposiliu togonok dii do sombogian ii atahan kumaa virus denggi. Sundung do winonsoi iti miampai Wolbachia ii kibagas, nga au oilaan nung kiwaa jangkitan ii naanu poinsandad ii kikowoowoyoon do mongilag. Kakal po poindalanon o ponoriukan diti mantad di 2015 montok manantu kawo Wolbachia ii tosonong montok do gunoon. 
Rawatan
Suai ko mantad goos montok manarampas kointayadan togonok Aedes, kiwaa nogi goos montok monilombus do popoinlaab tubat antivirus ii gugunoon montok mongubat do demam denggi om mongilag komplikasi di poporutum. Kiwaa iso ii norubaan do struktur protein virus ii kaanu popoinlaab bagas do tubat. Kiwaa piipiro nogi sasaran ii notorimo. Ponginsamakan koiso nopo nga perencatan polimerase RNA ii tumanud do virus (miampai kuud NS5), ii mamadalin roromu genetik virus, miampai analog nukleosida. Koduo, ii nogi nga montok popoinlaab perencat spesifik protease virus (kikuud do NS3) ii mioput miampai do protein virus. Tohuri nopo dii nga montok popoinlaab perencat sumuang, montok popotingkod virus sumuang do sel toi ko' mongilag proses 5-capping ii nuru montok replikasi virus. 
Ekstrak roun tapayas Carica nogi nga nosoriuk om gunoon montok rawatan om id lamin pongusapan. Ontok toun 2020, pinopokito o ponoriukan kokomoi kasanangan positif id parameter raha klinikal, nga kakal po au noilaan o bagas tosonong kokomoi aasil panakit diti, om kaagu ekstrak roun tapayas nopo nga andasan sabaagi standard nga au praktik. 
Toun Wagu Sina, toi ko' ointutunan nogi sabaagi Karamayan Timpu Bunga (intangai nogi  Names), nopo nga karamayan i manaandak koimpuunon toun wagu tumanud kalendar lunisolar tradisional Sina. Panakatanda nolimpupusan no timpu tosogit om mimpuun no timpu bunga, koindalan o karamayan diti mantad Sodop Toun Wagu Sina, ii nosodop pogulu tadau koiso toun wagu, gisom do Karamayan Tanglung, i pohoroon ontok tadau ko-15 toun dii. Tadau koiso do Toun Wagu Sina mimpuunn ontok wulan wagu id pialatan 21 Milatok om 20 Mansak.
Toun Wagu Sina nopo nga iso mantad karamayan bobos oponsol id suang koubasanan Sina. Mamarahung ii karamayan i kaagal-agal id suang koubasaan suai ii sukuon maya kolektif sabaagi Toun Wagu Lunar, miagal do Losar id Tibet, Tt id Vietnam, Seollal id Korea, Shgatsu id Jipun om Toun Wagu Ryukyu. .Taandakon nogi o karamayan diti pointongkop pomogunan id kinoyonon om pogun i kiwaa populasi Sina Perantauan toi ko' moomomoguno boros Sina signifikan, loolobi id Asia Silaubaat. Popohompit ii do Singapura., Brunei, Cambodia, Indonesia, Malaysia, Myanmar, Filipina, Thailand. Okito nogi karamayan diti id labus Asia, loolobi id Australia, Kanada, Perancis Mauritius, New Zealand, Peru, Afrika Kabaatan, United Kingdom, Mirika Sompuu, om id kogumuan pogun Eropah di suai..
Toun Wagu Sina nopo nga mionit miampai mogisuusuai mitos om adat. Maya tradisional, karamayan nopo diti nga timpu montok mamantang dewa-dewa om nogi aki odu. Id China, adat om koubasanan kapanaandakan Toun Wagu nop nga mogisuusuai tumanud kinoyonon, om sodop pogulu Toun Wagu nopo nga kosiwatan montok paganakan Sina do tumimung montok makan totuong sabaagi pirubaan monikid toun.Koubasanan nogi montok monikid paganakan do momorisi walai diolo miampai oinonong, kitudu mongidu nasib au osonong om manahak koiyonon montok nasib di osonong. Iso nopo kagu adat di poindalanon nga monindak do titigaon om totobon miampai karatas aragang om pasangan panandatan (couplets). Tema nointutunan nopo id karatas om pasangan panandatan diti kohompit no kolumaagan toi ko' kataadan, kohoro-horoon om umul anaru. Abaabayan suai kohompit no papaapui bodilan om manahak tusin id suang sampul aragang.
Id suang do boros Sina, karamayan nopo diti nga otutunan sabaagi "Karamayan Timpu Mongusak" tu' timpu mongusak tumanud do kalendar lunisolar miampai koubasanan nopo nga tumimpuun miampai lichun, i kumoiso mantad ko' duo nohopod om apat pokomoyon suria i ramayon do karamayan dii maamaso timpu Toun Wagu Sina. Ngaran diti nopo nga kumoinsan i pinosogu di toun 1914 maya di Yuan Shikai, maamaso dii nopo nga presiden toruhai montok Republik China. Pomogunoon rasmi do "Karamayan Timpu Mongusak" nopo nga pinakakal do kolunduan Republik Rakyat China, nga kolunduan Republik China i poinlongkod i Taiwan nopo nga minonorimo om minomoguno do ngaran "Toun Wagu Sina Tradisional".
Karamayan diti nogi nga lohowon sabaagi "Toun Wagu Lunar", sundung pia kalendar tradisional nopo nga lunisolar, okon ko' lunar. Hali pia miagal dii, "Toun Wagu Sina" nopo nga kakal do kodolinan i oubas do gunoon montok tulun di aiso nawayaan paganakan do Sina. Miampai do Sina Han id suang om id labus do Greater China, soginumu 29 mantad 55 tinimungan tinaru minoriti id China nogi nga mamaramai do Toun Wagu Sina. Korea, Vietnam, Singapura, Malaysia, Indonesia om Filipina nopo nga mamaramai do tadau diti sabaagi karamayan rasmi.
Tadauwulan id suang kalendar lunisolar Sina
Perarakan Toun Wagu Sina bobos agayo id labus Asia, hilo Chinatown, Manhattan
Kopomutulan karatas tradisional miampai karakter  ('timpu bunga')
Ponindak Toun Wagu Sina poingompus New Bridge Road id Singapura
Sodop Toun Wagu Sina id Meizhou ontok 8 Mansak 2005
Kalendar Sina nopo nga pinopoilo do wulan lunisor i kisuang do solstis timpu tosogit sabaagi do wulan kohopod om iso, i kirati do Toun Wagu Sina nopo nga koubasan no koontok antakan wulan wagu koduo kalapas do solstis timpu tosogit (ingkuri kopio o kotolu sokiro koindalan o tulan interkalari). Id suang do lobi mantad ko 96 piatus toun, Toun Wagu Sina nopo nga wulan wagu i bobos tosomok do kotimpuunon timpu mongusak (lichun) tumanud do kalendar. Id suang do Gregorian, Toun Wagu Sina nopo nga koindalan maamaso tanak tulan i aratu id pialatan do 21 Milatok om 20 Mansak.
Tumanud do legenda, Toun Wagu Sina nopo nga nokotimpuun miampi tayam mitos i lohowon sabaagi do Nian (tayam i poingion id saalom do rahat toi ko' id konuluhan) maamaso Karamayan Timpu Mongusak tounan. Nian nopo nga mangakan do tulun kampung maamaso pitanga tuong, lobi-lobi po tangaanak. Sontoun, toinsanan tulun kampung nopo nga minogiupakat do lumisok mantad Nian dii. Songulun kusai molohing no nokorikot pogulu linumisok o tulun kampung om minooboros do modop isio om monuli do Nian dii. Pinopoili o kusai dii do kalatas taragang om minontutud do bodilan. Suab dau, soira nokoguli o tulun kampung, nokokito yolo do aiso korumbakan id kampung diolo. Nandasan diolo do i nopo kusai totuo dii nga songulun dewa i minongumolig diolo. Potilombus, nakarati o tulun kampung do nokoilo i Yanhuang do nunu korosian do Nian, momoguno do wotik taragang om tuni di opuhod. Nokoinlaab o koubasanan dii soira monikid Toun Wagu, momoguno o tulun kampung do rasuk taragang, papasait do tanglung taragang, om skrol taragang id totobon om titigaon, om momoguno do bodilan om gandang montok monompurosi do Nian. Mantad dii, au no koumbal nokorikot i Nian id kampung. Id kolimpupuson, nagamit o Nian di Hongjun Laozu, songulun sami Tao nokodori.
Pogulu do karamayan toun wagu nokoindalan, tulun Sina laid nopo nga tumimung om mamaramai do kolimpupusan timpu mongomot maamaso timpu magalang. Hali pia miagal dii, iti nopo nga okon ko' Karamayan Pintangaan Timpu Magalang, hinonggo tulun Sina nopo nga tumimung miampai paganakan montok sumamba do tulan. Id suang d Hiis Klasik, iso hiis sinuat maamaso Zhou Kotonobon (1045 SM - 771 SM) do songulun mororobuat aiso ngaran, pinopokito do koubasanan mamaramai do wulan ko-10 kalendar tadau nokodori, maamaso timpu magalang. Tumanud do hiis dii, momorisi o tongoulun do tapak pinotimbunan do birijin, mogonsok do mijiu (tumpung wagas), mongkorot do kabing om onsokon, mongoi id walai sanganu, monutud do sanganu om momohiok do prospek koposion mogiampai. Karamayan wulan ko-19 dii nopo nga notumbayaan sabagi do iso prototaip Toun Wagu Sina. Rikud karamayan Toun Wagu Sina i kumoiso nopo nga noilaan maamaso timpu Pogun Misaap (475 - 221 SM). Id Lshi Chunqiu, id pogun do Qin, upacara mongugad do rogon montok mongidu toruuruol, i lohowon sabaagi do "Big Nuo", nopo nga nokorikud sabaagi pinoindalan maamaso tadau kotohuri do toun dii. Potilombus, piniiso do Qin o China om nokohimagon o dinasti Qin om nakasasad om ritual dii. Nokoinlaab iti sinumiliu do koubasanan momolidang do walai miampai pointongkop maamaso timpu pogulu do Toun Wagu Sina.
Kinoroitan kumoinsan kokomoi do karamayan maaso kotimpuunon do toun wagu nopo nga nokorikud maamaso dinasti Han (202 SM - 220 AD0. Id suang do buuk Simin Yueling, i sinuat di surupu agronomi Han Kosilahon, i Cui Sin, nokotolinahas o iso karamayan "Tadau kotimpuunon do wulan kumoiso, lohowon sabaagi do Zheng Ri. Minogoit oku do sawo om tangaanak ku, montok sumamba do komolohingan om momuhondom do tapa ku. "Potilombus, minonuat isio do "Tangaanak, sawo, mangaki om mangaki potilombus nopo nga poposurung do wain lado kumaa molohing diolo, momonsoi ruti linugu om manambayang do kolidasan molohing diolo. Iti nopo nga pongintangan di nokoburu." Koubasan sumamba do komolohingan maamaso Karamayan Toun Wagu nopo nga nakaanu do pinakakal do tulun Sina gisom timpu baino.
Sina Han nogi nga minongimpuun do koubasanan tumombului do walai tambalut om mamason do kotobian tadau wagu miampai diolo. Id suang do Book of the Later Han, jilid 27, songulun pagawai watas nopo nga nokorikud do tinumombului do walai songulun mongungumolig disio miampai do setiausaha karajaan, makan miampai dau om mamarayou do merit mongungumolig dii.
Maamaso do Dinasti Jin (266420), tinimpuun do tulun o koubasanan Toun Wagu montok rumamai poingompus do totuong, i lohowon sabaagi do shousui . Iti nopo nga potolinahason id suang do artikel umum do Jin Kotonobon Zhou Chu Fengtu Ji (, 'Nuut Mongintutun do Kowoowoyoon Songkinoyonon'): "Id kolimpupuson do toun, manahak o tulun do tutungkap om mamason do kopisanangan kumaa toinsanan, lohowon sabaagi do Kuisui (, 'timpu montok tutungkap'); mangalap do tulun suai momoguno do tiinumon om taakanon, lohowon sabaagi do Biesui (, 'papaatod toun'); Totuong toun wagu, tulun ginumuan nopo nga pointungag poingompus do totuong gisom koulai o tadau, lohowon sabaagi do Shousui (, 'manamong toun')." Rounon diti nopo nga momoguno do frasa chuxi  montok popokito do Totuong Toun Wagufrasa i kakal po gunoon gisom timpu baino.
Buuk Dinasti Koibutan om Kabaatan Jingchu Suishiji nopo nga popotolinahas do koubasanan popokobong do poring id timpu kosuabon do Toun Wagu, sabaagi do koubasanan Toun Wagu Sina tradisi Tahun Baru' cina. Momuhiis om canselor dinasti Tang, Lai Gu, nogi nga pinopokito do koubasanan suai id suang do hiis Awal Musim Bunga : "", i kirati do "Insan kawagu toun wagu i nokotimpuun nogi sabaagi sampapas pongukaban do kalatas, om mogitiitimung o paganakan id posorili do abus torigi poring di nokokobong." Gunoon do tulun Sina o koubasanan diti montok monompurosi do sunduan taraat, tu' poring nopo nga agangau om lumoput soira otimbak.
Maamaso do timpu Dinasti Tang, pinopoimagon o tulun ginumuan do koubasanan papaato bai nian tie (, "pason Toun Wagu"), noroitan do Pason Toun Wagu nopo nga adat i tinimpuunan do Maharaja Taizong dari Tang. Minonuat i maharaja "perayaan sejagat" ("pointongkop pogun mamarayau") id roun amas om pinaatod diolo kumaa panalad-panalad gisom nakaralad, om nosiliu do koubasanan tulun ginumuan, i momoguno do kalatas Xuan om okon no di ko' roun amas. Teori suai nopo nga bai nian tie mantad do tanda' ngaran dinasti Han, men zhuang (, "pongukaban totobon"). Soira poniisan empayar nokosiliu do oponsol om nokodimpot do timpu karayahan diolo id siriba do dinasti Tang, calon-calon nopo nga manu sumiliu do mokiikinobos i pantangon montok maganu do surat sogu. Kalapas kaanu do marka poniisan di tosonong, rumikot id walai do mongingia' i tangaanak miampai men zhuang montok mongounsikou kumaa diolo. Id kotohuri, kosiliu o men zhuang sabaagi simbol tuah, om tumimpuun no o tulun ginumuan do papaatod kumaa tambalut diolo maamaso Tadau Toun Wagu, momolohou diolo momoguno do ngaran wagu. bai nian tie. 
Kuplet timpu mongusak i sinuat di Maharaja Qianlong mantad dinasti Qing, baino nopo nga poingopi id Muzium Tioyon (palace)
Chunlian (Spring Couplets) nopo nga sinuat di Meng Chang, songulun maharaja Later Shu (935965 AD), maamaso Timpu Limo Dinasti om Hopod Kolunduan("Momurimon do tinungkusan pogulu maamaso toun wagu, tadau koundarangan mangaga do timpu mongusak di alaid do katahan"). Miagal di pinotolinahas do pegawai dinasti Song Zhang Tangying id suang do buuk disido Shu Tao Wu, Jilid 2: maamaso tadau Totuong Toun Wagu, sinuhu di maharaja o ulama Xin Yinxun montok monuat do bait-bait id kayu pic om posoiton id totobon do toodopon di maharaja. Kotumbayaan do popoiliu do kuplet id totobon do walai maamaso tadau-tadau pogulu toun wagu nopo nga nakasasad maamaso Dinasti Song. Sinding Koibutan do surupu komisiwal, sastarawan, surupu sidilo (philosophy) om momohiis Wang Anshi i otutunan do monuat koubasanan id suang do hiis disio, ("Tadau Toun Wagu").
Id taatanga do tuni bodilan maamaso koompokon do toun,
Tongus timpu mongusak nopo nga manahak do pinuhobo talasu kumaa wain Tusu
Om nulinau do tadau mamabang do monikid walai,
Taamon do tulun ginumuan o bait-bait laid om papasang do wagu.
Wang Anshi, Tadau Toun Wagu
Bodilan do Sina
Hiis Yuan Ri nogi nga kisuang do hogot bao zhu ("nokokobong o poring"), i notumbayaan sabaagi sukuon kumaa bodilan, okon ko' koubasanan do popokobong do poring di pogulu po, koduo-duo nopo nga miagal pamalahawan id boros Sina. Kalapas do nowonsoi serbuk mesiu id suang do dinasti Tang om noguno miampai alaab id siriba do dinasti Song, ogumu tulun minonimban do koubasanan monimbak do poring miampai monuang do poring dii momoguno do serbuk mesiu, i kaanu papaasil do koloputon di lobi opuhod. Id siriba do Lagu, ogumu tulun papataam do poring om tumimpuun do momoguno kalatas montok momolopot do serbuk mesiu id suang do silinder, sabaagi momit kumaa do poring. Kakal po lohowon o bodilan dii do bao zhu, mantad dii, kopiagal o koubasanan wagu om laid. Norikud nogi iti do piungkoniton do tulun o bodilan miampai tali rami om momonsoi do bian pao (gunoon gisom baino montok mamaramai do Toun Wagu Sina om karamayan-karamayan di suai).
Maamaso do dinasti Song, tumimpuun no tulun ginumuan do manahak tusin kumaa tangaanak diolo montok mamaramai do toun wagu. Lohowon o tusin diti sabaagi do sui nian qian ("tusin tumanud do umul"). Id suang do bab diti, "Kolimpupuson Sontoun" id suang do Wulin jiushi, gundik maharaja nopo nga popotounda do hatus duo nohopod tusin syiling montok putera om puteri montok manambayang do konoruon umul.
Karamayan Toun Wagu nopo nga potilombuson id siriba do dinasti Yuan, soira tulun ginumuan nogi nga papatahak do nian gao ("kui toun") kumaa koompinayan.
Id suang do dinasti Qing, ngaran ya sui qian("Tusin Toun Wagu") nopo nga tusin i patahakon kumaa tangaanak maamaso do Toun Wagu. Buuk Qing Jia Lu pinoporikud: "molohing nopo nga manahak do tusin i kinagasan do tali taragang kumaa tangaanak diolo, om tusin dii nopo nga lohowon sabaagi do Ya Sui Qian." Kowoowoyoon diti nogi nga kakal po gunoon do tulun Sina timpu baino. Tusin diti nopo nga tahakon maya duo walan: kagasan o tusin id tali taragang toi ko' tusin taparak id suang do sampul mogikaakawo wotik.
Maamaso toun 1928, simpung pomorinta Kuomintang nopo nga mingotus do Toun Wagu Sina nopo nga ramayon antakan 1 Milatok id suang do Kalendar Gregorian, nga nosimbanan iti gama do ogumu mangada. Antakan di toun 1967, maamaso Revolusi Koubasanan, karamayan Toun Wagu Sina nopo nga nantaban miampai rasmi id China. Majlis Pogun Republik China nopo nga pinopoilo do nuru o tulun ginumuan do "monimban koubasanan" om papaharo do "Karamayan Timpu Mongusak". Gama do ogumu tulun ginumuan di nuru kumaraja maamaso totuong Toun Wagu Sina, au yolo minog do tadau koundarangan maamaso Karamayan Timpu Mongusak. Maamaso di toun 1980, karamayan Toun Wagu Sina di koubasanan nopo nga pinotonduli kawagu.
Tadau Koundarangan Don GInumuan
Taandakon o Toun Wagu Sina sabaagi tadau koundarangan don ginumuan id piipiro pogun om wilayah miampai populasi Sina di tagayo. Gama do Toun Wagu Sina nopo nga koontok id tadau di misuai id suang do sominggu monikid toun, piipiro kolunduan nopo nga minomili montok popiagal do tadau kumalaja montok papaharo tadau koundarangan don ginumuan di lobi anaru. Id pogun di pointantu, tadau koundarangan kikanun nopo nga rinuhangan id suang do tadau kumalaja potilombus sokiro Toun Wagu (sabaagi tadau koundarangan don ginumuan) koontok do tadau minggu. Sabaagi poomitanan, antakan di toun 2013, Totuong Toun Wagu (9 Mansak) nokoontok do tadau Kukuak om Tadau Toun Wagu (10 Mansak) antakan do tadau Tiwang. Tadau Koundarangan nopo nga milo sumuku do ngaran di misuai tumanud do pogun; hogot Inggiris koubasan nopo nga "Toun Wagu Sina", "Toun Wagu Lunar", "Festival Toun Wagu" om "Festival Timpu Mongusak".
Montok karamayan Toun Wagu tumanud do kalendar nopo nga naanu mantad do Cina nga poinladsong id labus China om diaspora Cina (miagal do Seollal om Tt id Korea, intangai artikel kokomoi Toun Wagu Lunar.
Montok pogun om wilayah suai hinonggo taandakon o Toun Wagu Sina nga okon ko' tadau koundarangan rasmi, intangai katayadan id siriba.
Duo tadau kotimpuunon do Toun Wagu Sina.
Duo tadau kotimpuunon do Toun Wagu Sina..
Satanga tadau antakan do Totuong Toun Wagu Sina om tadau kumoiso do Toun Wagu Sina.
Tolu tadau kotimpuunon do Toun Wagu Sina.
Tadau kotimpuunon do Toun Wagu Sina.
Totuong dii om tolu tadau kotimpuunon do Toun Wagu Sina. Tadau pomoruhangan do tadau koundarangan nopo nga poruhangon maya de facto montok popiagal do tadau minggu pogulu om katalib do tadau koundarangan tolu tadau, papaasil do sominggu poimponu tadau koundarangan don ginumuan i otutunan sabaagi Minggu Amas. Maamaso do Timpu pimpanahan tadau koundarnagan Chunyun.
Tadau kumoiso do Toun Wagu Sina.
Satanga tadau do Totuong Toun Wagu Sina om tadau kumoiso do Toun Wagu Sina.
Tolu tadau kotimpuunon do Toun Wagu Sina.
Totuong Toun Wagu Lunar om tolu tadau kotimpuunon Toun Wagu Lunar; nopo nga poindalanon antakan tadau kumalaja potilombus sokiro hinggo-hinggo apat tadau dii nopo nga koontok do tadau Kukuak toi ko' Tiwang. Sangadau pogulu do Totuong Toun Wagu Imlek nogi nga pinatatap sabaagi do tadau koundarangan, nga sabaagi tadau koundarangan sunsuyon, om poindalanon antakan do tadau Kukuak, lobi osopung toi ko' olokot. Tadau koundarangan pomoruhang nogi nga oonuan kanto, papasabap do tadau minggu solinaid 9 tadau toi ko' 10 tadau.
Nintangan do Cina Thai om soboogian mantad sektor swasta. Koubasanan nopo nga ramayon solinaid tolu tadau, tumimpuun do tadau pogulu Totuong Toun Wagu Sina. Taandakon o Toun Wagu Sina sabaagi tadau koundarangan don ginumuan id Narathiwat, Pattani, Yala, Satun om Wilayah Songkhlas.
Tolu tadau kotimpuunon do Toun Wagu Sina.
Mantad po di toun 1873, Toun Wagu Jepun i rasmi nopo nga taandakon tumanud do kalendar Gregorian, monikid 1 Milatok monikid toun, Tadau Toun Wagu (, Ganjitsu).
Tadau kotimpuunon do Toun Wagu Lunar.
Tadau kotimpuunon do Toun Wagu Lunar.
Tadau kumoiso do Toun Wagu Sina.
Maamaso karamayan, tulun ginumuan id posorili do China nopo nga popotounda do taakanon gourment di misuai montok paganakan om tumombului diolo. Norohungan do koubasanan di nokoinlaab, taakanon mantad kinoyonon di misuai nopo nga kikopokitanan di misuai om roso di misuai. I bobos otutunan nopo nga ladu mantad koibutan do China om Tangyuan mantad kabaatan do China.
Tadau-tadau pogulu
Id tadau kawalu tulan lunisolar pogulu do korikot Toun Wagu Sina, Karamayan Laba, bubur koubasanan, bubur laba nopo nga onsokon sabaagi momuhondom do karamayan nokodori, i lohowon sabaagi do La, i koindalan au alaid mantad timpu tosogit. Acar miagal do bawang topurak Laba, i sumimban kumaa otomou soira kinuaan do suka, nogi nga wonsoyon antakan tadau dii. Montok diolo i kiugama do Buddha, tadau koundarangan Laba nogi nga roiton sabaagi do Tadau Bodhi. Layue nopo nga hogot di insaru piungkoniton miampai Toun Wagu Sina tu' sumuku kumaa lubuk i pohoroon id suang do pamantangan kumaa dewa maamaso do wulan lunisolar kohopod om duo, om daging di binosou maamaso Toun Wagu Sina nopo nga otutunan sabaagi do laru. Potoundaon do koonduan id walai o bubur diti maamaso binabang kumoiso, miampai mangkuk koiso i pinosolimbou kumaa komolohingan id paganakan om dewa walai. Monikid puru paganakan nopo nga onuan do samangkuk, miampai topod do taakanon nopo nga potikidon kumaa koompinayan om nogi koombolutan. Posurungon iti sabaagi taakanon kosuabon di poinsuai-suai maamaso tadau diti id piiipiro walai tulun Sina. Konsep "wulan La" nopo nga kaagal-agal do Advent id suang do ugama Kristian. Ogumu o paganakan do mangakan kinootuan maamaso totuong Toun Wagu Sina, bawang topurak om daging binosou nopo nga akanon maamaso Toun Wagu Sina.
Tumimung o tongokusai montok monorimo do Dewa maamaso Toun Wagu Sina, 1900-an
Maamaso tadau-tadau montiruhai do karamayan Toun Wagu, momolidong do walai o paganakan Sina miampai pointongkop. Kiwaa boros-boroson do Kantonis "Ougan o murong om nin ya baat", nga koubasanan diti nopo nga au poinrontob kumaa nin ya baat no (tadau ko-28 wulan 12). Notumbayaan do pomolidagangan dii nopo nga mongidu do nasip au osonong id toun nakatalin om popotounda do walai diolo montok nasip tosonong. Mumuhau om bagas abuk nopo nga poilihon id tadau kumoiso mooi do kosonongon i wagu nogi korikot nopo nga au atagak. Piipiro tulun nopo nga manaat do walai, totobon om titigaon kumaa wotik taragang wagu; ponginlumis om kalatas posoiton nopo nga alaku kopio maamaso tadau kolimpupuson pogulu do Toun Wagu Sina. Koubasan nopo, inlumisan o walai momoguno do putulan kalatas miampai frasa kituah Sina om mikoruhag. Momoli rasuk om kasut wagu nogi nga popokito do kotimpuunon wagu. Momompod do tobuk nopo nga nuru powonsoyon pogulu do Toun Wagu, tu' momompod do tobuk maamaso Toun Wagu nopo nga panakatanda do nasip di au osonong tu' kowoowoyoon homonim hogot "tobuk" (fa) om hogot montok "kataranangan". Pomudagangan nogi nga nuru mambayar toinsanan hutang di noolu montok toun notoliban pogulu do totuong toun wagu, i potilombuson miampai hutang kounsikahan. Mantad dii, nosiliu o koubasanan papaatod do tutungkap om wagas kumaa tambalut pamadagangan di osomok om paganakan tagayo.
Id kogumuan do mogigion id walai i kiugama do Buddha toi ko' Taoisme, mazbah om patung walai nopo nga lidangon miampai osorisid, om ponginlumis di gunoon montok monginlumis do mazbah poingompus do toun nopo nga iduon om tutunan sominggu pogulu kotimpuun o toun wagu maamaso Toun Wagu Tokoro, montok pokuaan do ponginlumis wagu. Tututmanud Tao (om tutumanud Buddha id taang di lobi tosiriba) nogi nga " papaatod kawagu kinorohingan kumaa surga", poomitanan nopo nga montutud do patung kalatas Kinorohingan Dapur, i monunuat do fungsi paganakan. Powonsoyon iti mooi do Kinorohingan Dapur nopo nga kaanu papalapur kumaa Maharaja Jade kokomoi kasalaan om kowoowoyoon tosonong do paganakan id walai dii. Insaru do manahak o paganakan do taakanon toomis (miagal do gula-gula) montok "merasuah" do dewa mooi do ahal di osonong id paganakan no o maan polopuro.
Pogulu do Majlis Makan Totuong Kopogiruurubaan Kawagu, sambayang mongounsikou nopo nga pohoroon sabaagi panakatanda do wayaan di otinolig montok toun nakatalib. Minaganu kosiwatan i Konfusiasisme do momuhondom do komolohingan diolo, om tulun-tulun i poimpasi pogulu ko' yolo nga pantangon nogi. Piipiro tulun nopo nga au popoindalan do sambayang Buddha tu' norohungan do ugama Kristian, miampai momoguno do sambayang Kristian,
Toyota Alphard nopo nga MPV Premium i agayo om pinaasil di Toyota Motor Corporation mantad toun 2002. Tudu nopo iti Toyota do minomonsoi Alphard nga montok do mogiala kumaa Honda Elysion om Nissan Elgrand. Kiwaa turu toiko walu model tirikohonon miampai milo momili momoguno injin petrol toiko hibrid. Pinosoliwan iti varian hibrid di toun 2003 i nonggo momoguno do laguwagu Hibrid Synergy Drive Toyota.
Trabzon (id pogulu nointutun sabaagi Trebizond,  (Trapezus) id boros Greek Klasik, om  (Trapezonda) id suang Greek Moden) nopo nga iso koyonon di poingion id kosilahon Turki id rahat Laut Hitam. Soginumu 400,187 tulun di poingion id koyonon dii oontok toun 2006. Trabzon nopo nga longkod kopio montok Provinsi Trabzon.
Tracie Sinidol (Nosusu ontok 24 Manom 2001) nopo nga songulun mimingkono om model tondu Malaysia.. Nokoimpuun o gama disido soira nakalantoi id Dewi Remaja 2021/2022.
Nokounduk i Tracie do pialaan Unduk Ngadau Tambunan 2021 kopihondot do Karamayan Kaamatan watas Tambunan. Taka dau, i Grace nga nokoumbal nogi do nakalantoi id pialaan Unduk Ngadauid suang karamayan Kalimaran Murut om Unduk Ngadau Kaamatan.
Ontok toun 2022, nopili i Tracie sabaagi mamampayat do Dewi Remaja 2021/2022 om nakalantoi miampai nakaanu tutungkap tusin soginumu RM 10,000 om iso o trofi. Nakaanu nogi isido do undi sabaagi Dewi Favourite maya undian peminat id suang talian.
Minimpuun o gama disido id gana pinsingkanaan soira nakaanu tawaran do minsingkono id suang drama Imam Instant Ustazah Scammer miampai minomonsoi koposolimbahan poimbida. Kalapas dii, minsingkono isido id darama Puaka Cuti Semester, sumusuhut One Million Dollar Voice om Luruhnya Bunga Cinta. I nopo nokopogulu, nokoumbal nogi isido minsingkono id telefilem Negaraku 16 September om Budak Pasar id siriba di (arahan) Jurey Latiff Rosli.
Nokoumbal nogi i Tracie do nosiliu model id suang muzik video sinding "Mengenggam Bahagia" mantad di Sufian Suhaimi.
Koposion
Nosusu i Tracie id Tambunan, Sabah om pinagayo hilo id Keningau. Isido nopo nga tanak kolimo mantad siam o mogiobpinai maya pikoruhangan di Sinidol Stimin i kipusakag do Murut mantad Tenom om Veronica Tajin i kipusakag do Kaum Dusun mantadTambunan.
Tuai nopo nga ngaran do kiro-kiro 600 spesies guas palma i haro id pomogunan poinsuang id raan Calamoideae mantad Arecaceae. Kogumuan spesies om genus palma tuai nopo diti nga poinsuang id gouton tropikadara berkanopi nosompon id Asia Silaubaat, mulong po do oihum i iti tuai id boogian suai id Asia tropika om Afrika. Kogumuan diti guas tuai nopo diti nga nointutunan mibagal sidsorili sabaagi do liana tu kowoowoyoon dau rumilit do puun, au miagal do spesies palma di suai. Mulong po do haro-haro i o piipiro spesies i haro kowoowoyo'o miagal do guas renek.
Sorili 20% spesies palma tuai nopo diti nga oponsol kopio mantad do kobodian om gunoon mibagal sandad id Asia Silaubaat do momonsoi kakamot mantad do tuai miagal do balatak, galam sinorutan, taliom nogi kraf longon suai. tuai nopo diti nga isoiso totus gouton i okon ko puun i bobos kopio o gatang id pomogunan. Piipiro spesies tuai nga haro tua di bunsisian i milo do akanon om tundu-undu piasau mamau. Mulong po do miningkawas pongumbalan id timpu 30 toun kolimpupuson id suang do pananaman komersial, ogos no do ngawi produk tuai diti nga kakal po do mantad id kosunion i naanu mibagal olias. Babaino nopo dii, okuukua'an dii ti tuai sabab do ogumu dii o panagadan guas om eksploitasi di nadalaan. Iti tuai nopo diti nga ogumu apaagat do kopongotuan om pitaranan poinlobi po id Melaka, Semenanjung Tabai om Manila id Luzon, Kopulawan Filipina. 
Etimologi
Ngaran do "tuai" nopo diti nga mantad do rautan kolobusan id boros posugkuon kolimpupuson kumaa guas boros raut .
Puun Tualang nopo nga iso kawo kayu saka i haro id gouton Malaysia. Ngaran botaninya Koompassia excelsa (Becc.) Taub. Pokok Tualang nopo nga iso spesies kayu hutan hujan tropika id paganakan do Fabaceae. Ogumu aanu iti id Filipina, Indonesia, Malaysia, om Thailand. Ilo nopo dilo nga iso nogi spesies kayu tropika bobos akawas: Spesimen bobos akawas kikinawas soginumu 85.8 m toi ko' 88 m (281 toi ko' 289 kaki) kinawas.
Kogumuan nopo do Pokok Tualang nga haro id hutan hujan tanah rendah id nombo do poinnlumis poinsuni id sawat do kanopi. Miagal nogi do kayu hutan hujan tinggi di suai, pokok tualang nopo diiti nga kiharo gamut banir montok monokodung do winagat dau. Koulaalaho' gamut dau diti nopo nga gama do kogumuan zat tanah id hutan hujan id poinrabas gisom do poposili gamaut di poinsarabak nopo nga lobi kibagas mantad ko' gamut suang.
Kiharo o Tualang diti do raan id sawat do kanopi (kiro-kiro 30 m toi ko' 100 kaki) om kiharo kulit guas di alamou id nombo do kaanu iti mongimbayat potiukan Apis dorsata i momonsoi rumun agayo diolo id raang dau. Potiukan ngawi nopo nondo diti nga mongumolig do kayu Tualang mantad do pembalak, tu gatang nopo do gula' dau nga lobi apagon mantad ko' kayu balak. Kiharo nogi pantang kokomoi kapanagadan do kayu diti id soboogian kinoyonon id Sarawak, om i no kayu do nahaba (Gama tongus ologod) o gunoon sabaagi kayu balak.
Rounon nopo diti nga kokomoi Tuaran. Montok watas, intangai Watas Tuaran.
Soboogian pekan Tuaran
Tuaran nopo nga watas id oogian Pantai Kotonobon, Sabah. Soginumu 128,200 mogigion poingion id watas diti om koingkakat mantad tinaru Dusun, Lotud om nogi Bajau. Kiwaa nogi tinaru Sina mantad tinimungan Hakka om Malayu. Tuaran nopo nga kisinodu 34 KM mantad Kakadayan Kota Kinabalu om kiginayo 1 ,166 KM persegi. Ointutunan nogi Tuaran mantad bongunan Pagoda 9 tingkat i noosiliu do lambang toi ko' mercu do kakadayan Tuaran. Tuaran nogi nga iso kinoyonon di asaru tombuluion do monombului om isai-iasi nopo ii katalib do watas diti loobi po tulun mantad Kudat, Kota Marudu, Kota Belud, om Tenghilan. Apagon o proses popoburu kinoyonon diti gama do nosorili do ogumu baang. Sundung po tu do ingkaa, agayo no o koburuon di nodimpot watas diti. 
Etimologi
Nontodonon Tuaran
Ngaran Tuaran naanu mantad songulun tulun Boritis id toun 1813, i Sir Stamford Raffles maya surat di nosuat dau kumaa Setiausaha British id India mooi do mokianu kasagaan do sumuang Borneo Utara. Kaangayan di Sir Stamford id Borneo Utara nopo nga gama do naalap do kopomorintaan Brunei montok manalasai kobolingkahangan bolongingi id posorili Jawaran. Jawaran di pokomoyon nopo nga sumuku do watas Tuaran.
Ngaran Tuaran nga notumbayaan nogi naanu mantad Ekspedisi Panassang di pinadalan do sumasangod British id soibau kotoinaan di Kapten John Smith ontok Mansak 1886. Tuduan nopo do Ekspedisi diti nga ii no montok popotingkod koubasanan id piolitan mogigion Kampung Panassang, Sampang, Sirimboton, Tiangat, Sawar om Sigalow. Montok dii, tinutud o kampung-kampung diti sabaagi do amaran montok popotingkod koubasanan diolo do. Ekspedisi Panassang ointutunan nogi sabaagi Ekspedisi Tawaran.
Ngaran Tuaran nga notumbayaan nogi naanu mantad karalan-ralano' koposion tulun id posorili do Tuaran ii nopo nga kinoyonon do mooi pamadagang do aasil pomutanaman, ponginsadaan om suusuai po. Mantad di, notumbayaan do naanu o ngaran Tuaran mantad boros Malayu ii nopo nga 'tawaran' i kirati do promosi, diskaun om kokomoi do dadagangon. Kiwaa nogi piipiro mogigion di popoboros do ngran Tuaran nopo nga naanu mantad bawang id posorili watas Tuaran di kiharo 'air tawar'
Tubou nopo nga ngaran toomod montok tolu spesies tombolog id genus-genus Pavo om Afropavo mantad paganakan Phasianidae. Nointutunan o tombolog diti tu kokitanan tombolog tontoluhan i monguni do otolis om hulu tikiu di kagayat. Tikiu di kagayat nopo dii nga haro id spesies tubou Asiatik, ii nopo nga kiharo tikiu miampai titik-titik mato toi ko' burisan hulu-hulu i poinlisok. Kumambang o tikiu diti hiza do mikoruhang.
Hogot tubou toi ko' id malayu merak nakasarabak mantad iso boros id booyungan boros sandad (Asli) hinonggo id timpuunon poimbida montok tubou otomou (Pavo muticus) pogulu nakalaab o rati dau. Haro tolu spesies i nokoulai id kawo tombolog i kingaran dilo kaampai no:
Tubou India, Pavo cristatus id tana India
Tubou otomou, Pavo muticus id kabaatan kosilahon
Tubou Kongo, Afropavo congensis id Lembah Cong
Tubou India nopo nga kiharo wotik hulu otomou om obulou di oluning, kogumuan nopo nga wotik hulu otomou om obulou metalik, nga montok do tubou otomou, haro o hulu tinan i kiwotik do tambaga om otomou. Montok koduo-duo spesies, ginayo om winalad talad do tubou tondu nopo nga lobi okoro mantad tubou tontoluhan, om tubou tontoluhan diti nogi nga lobi anaru sabab do tikiu dau. Tikiu do tubou nopo diti nga okon ko kiharo hulu-hulu tikiu "quill" no nga haro nogi hulu tikiu di pointuridong. Kiharo tanda do hulu-hulu diti miagal do mato, i okito do atalang soira pawaladon toi ko' pokiapon di tubou tontoluhan o tikiu. Kiharo o tobuk id sawat do tulu montok koduo-duo dusai (gender). Tubou India tondu nopo nga haro wotik hulu di mirolot miagal do wotik obuhog atalup, sokulat om otomou. Tubou tondu nogi nga papawalad do hulu montok mongunsub pisangadan mantad tubou tondu suai toi ko' manahak tanda koligaganan kumaa tangaanak dau.
Misuai Tubou Otomou do tubou India hinonggo do tubou tontoluhan nopo nga kiharo hulu kiwotik otomou om amas, om nogi talad oitom miampai kinilau obulou. Sopisuai mantad tubou India, tubou Otomou tondu miagal do tubou tontoluhan nga tikiu pointuridong i lobi oniba, wotik tambaga id liou i lobi atalup om kinilau waranan di lobi okurang.
Tubou Congo tontoluhan nopo nga au papawalad do tikiu, nga momoguno do tikiu hiza do misawo. Hulu nopo tikiu dau nga lobi oniba mantad tubou India om Otomou. Tubou tondu montok spesies India om Afrika nopo nga haro hulu osohug oposi toi ko' sokulat.
Tuhau nopo nga taakanon koubasanan do tinaru Kadazan-Dusun id Sabah, om ii nopo nga iso kawo layo olias kinoyonon miampai ngaran di miahal toi ko ngaran saintifik dau Etlingera coccinea. Koubasanan nopo nga akanon iti miampai sada toi ko akanon toomod. Insaru pobolion id tamu o tuhau.
Tukad Daya nopo nga' bawang id Buleleng, id koibutan do pulou Bali. Bawang soninaru 40km diti nopo nga' mantad do sarayo do Kintamani, koibutan do tana takawas id pialatan do piras koibutan kotonobon do kaldera Batur om doliwan do kosilahon kaldera Bratan. Lumuyung maya pirason, kumaa kotogisan koibutan doBali id posorili do Bungkulan om piolungan do Rahat Bali.
Tudan do Waig
Tukad daya nopo nga ralan apangkal montok sistom bawang Tukad Daya, i kohompit do kinoyonon soginayo 93km2 (36sqmi),, kohompit no soboogian do watas Kintamani, Sawan om Kubutambahan. Koubasan nopo, topografi Tukad Daya nopo nga' mantad doliwan-doliwan di otidong mantad duo dayat nulu, i otutunan sabaagi Nulu Batur om Bratan, om miampai kitaang minsiriba id posorili kotogisan koibutan id Bungkulan.
Id kabaatan do sarayo Tukad Daya, misampaping miampai Tukad Ayung. Pialatan hidrologi poingompus do rabung tana takawas Kintamani nopo nga' pinopotobilang do koluyungon kumaa duo noyon, lumuyung kumaa koibutan om kabaatan do Bali. Id boogian do kotonobon do sarayo Tukad Daya, misampaping iti do sarayo lembangan Penarukan om Sansit mantad boogian pintanga'an kumaa panansawa do lembangan. Om id boogian kosilahon, lembangan Tukad Daya nopo nga' miolit miampai piipiro lembangan mantad sarayo gisom panansawa.
Kogunoon
Iso empangan ogumu kogunoon miampai kapasati pooopian wagi gisom 5.1 riong padu, kohompit no kinoyonon do oluyudan lobi kuang 29.8 hektar, winonsoi id poingompus do luyungon bawang diti id watas Sawan om nokohimagon antakan di wluan Mansak 2023, di Presiden Joko Widodo. Empangan Tamblang, baino pinungaranan do Empangan Danu Kerthi kipotensi montok popotikid waig mata miampai kadar 510 liter sesaat kumaa posorili dau. Kifungsi sabaagi do waig pomoluyung montok kinoyon soginayo 558 hektar. Suai ko' iri, kifungsi nogi sabaagi Loji Kuasa Mikro Hidro i kaanu papaasil do 0.54 MW lotirik. Kaanu nogi o empangan dii monguhup kumaa manamong do luyud miampai kapasiti popotindohoi 156.86 m3/saat kumaa luyud, monokodung do goos ponondulian, om montok pamagayat do tutumombului.
Tukadan nopo nga iso tinimungan hogot suang bontuk kiasan di haro rati poinlisok. Nuludan hogot diti osiliu mantad koinganan koposion monikid tadau tinimungan tulun. Tukadan kosiliu iso bontuk ponontudukan di gunoon tulun pogulu po di maan potungkuso kumaa sukod wagu.
Pomitanan
Agayo topos. Komoyon: Guntalou Au kawasa tumanud midudun nung agayo topos.
Au kodula do tohun. Komoyon: Aiso toilalaan
Oyopos - yopos nopo bulud nga oyopos - yopos no o sinapa. Komoyon: Kobogoso' nopo nga mogowit do aasil
Oyopos - yopos po o tulok. Komoyon: Wagu po kopogidu
Muli kampis barait. Komoyon: Aiso naanu - anu
Momoruluk busul manuk. Komoyon: Sumuab do mamanau
Osogit tonggom. Komoyon: Obinsuni o tonomon
Tulamben nopo nga' iso kokompungan ponginsadaan id boogian koibutan kosilahon do Bali. Iti nopo na' iso kinoyonon di otutunan kopio montok montotolop id gama do bangkai kapal don Liberty, iso kapal Sasakayon Tantara MS i tinimbak do kapal susumaalom do Jepun di toun 1942, i poingiliu au osodu mantad kotogisan. Maamaso do musin di takawas, lobi ko' 100 tutumolop sangadau sumaalom kumaa do bangkai kapal.
Nawayaan
Ngaran do kakadayan diti nopo nga naanu mantad boros batulambih, i kikomoyon do "ogumu watu", sumuku kumaa koloputon di momirumbak, mantad do Nulu Agung i nokopomorumbak do booguan Bali mantad timpu kumaa timpu. Kotogisan Tulamben nopo nga okon ko mantad do pasir, nga nosompon do watu-watu tangagayo om alamou. Ngaran nokoburu nopo nga' nokoinlaab mantad timpu kumaa timpu, koiso nopo nga' "Batulamben" om potilombus nokogirot kumaa kontraksi Tulamben ("watu" kirati "watu" id suang do boros Indonesia).
Pantalapan
Timpu nopo bobos taramai montop montolop nga' maamaso wulan Gumas om Milai, hinonggo kowoowoyoon do tawan dii nopo nga' otoronong om maamaso kotimpuunon do monsun kabaatan kosilahon, hinonggo koubasan nopo nga' Mikat om Madas. Sabaagi pomoruhang kumaa mogikaakawo karang om invertebrata id bangkai kapal dii, ogumu sada tangagayo rumikot id kapal dii montok piipiro timpu pointantu, kogumuan nopo nga' Mola mola om paus jerung, om nogi jerung oitom dompk. Montotolop profesional mamarayou do mogiigion sandad tu' mongingkuri aktiviti monginsada id kinoyonon dii.
Kapal di nakasaalom
 Pintalapan id kinosoolomon do kapal kobibasan USAT id Tulamben Bali, Indonesia.
Bangkai do kapal kobibasan USAT poinladsong id kowoigan do oribau om kosudong montok toinsanan tutumolop mantad mogikaakawo taang porsijilan. Poingiliu o kapal diti id waig sorinalom do 30 meter, lobi kuang 25 meter mantad kotogisan om milo rikoton miampai mangkaau mantad kotogisan dii. Titik bobos takawas do kapal dii nopo nga' lobi kuang 5 meter mantad soibau do waig. Tinimbak do Jepun o kapal diti id labus do Pulou Lombok om ginayat kumaa kotogisan id Tulamben montok mongumolig. Kinoloputon Nulu Agung di 1963, i minomirumbak do soboogian tagayo do kosilahon Bali, pinapasaalom do kapal diti id waig, i au osodu mantad kotogisan, hinonggo nosiliu sabaagi kinoyonon om walai kumaa watu karang om mamaamasi suai id suang do rahat.
Kuil id saalom waig
Pura tokoro toi ko' kuil Hindu Bali poinladsong id saalom waig id labus do kotogisan sorinalom do 15 meter.
Tulod-ulod nopo nga iso kawo tua'ua' mantad id Malaysia om Indonesia. Tua tulod-ulod kibontuk do okodo om kininaru apat pasagi, alambat do akanon toomod tu roso di ouruan koonsom. Koubasanan do tua di oruhai no do oonsok gunoon sabaagi pomoto roso om sabaagi pomorukut do sambal di piakanon miampai kinotuan koubasanan. Suai ko ii, gunoon nogi iti id pagansakan miagal ko sada om gipan. Tua tulod-ulod nopo nga kaanu papatagak roso olonsi loolobi po sada. Mantad di, tua diti nopo nga kosoruan do gunoon id nansakan tulun Tabai om tulun Cina. 
Roun puun diti nopo nga kiharo metanol i kiwoyo antibakteria do Pseudomonas aeruginosa om Staphylococcus aureus miampai okuri bagas do Bacillus subtilis. Sundung do ingkaa, ekstrak mantad roun di nopo nga aiso bagas do bakteria suai miagal ko Staphylococcus aureus, Bacillus subtilis, Escherichia coli, Pseudomonas aeruginosa om Klebsiella pneumonia. 
Tulod-ulod nogi nga gunoon id pongusapan koubasanan baabaino miagal ko tomporuruol kencing manis om akawas o raha. Sundung do ingkaa, pitua diti nopo au poingimpou nonggo-nonggo ponoriukan baabaino toi koubasanan om au nokointalang o hinta bagas kopomogunaan. 
Waig do tua diti binoros do kaanu momolingos tomporuruol akawas o raha, kencing manis om ahadan. Suai ko iri, tua diti nogi nga kaanu momolumou kulit turos om monolibamban kobolingkahangan giawat, kumatol, lonit om mongubat toruol nipon. Montok tulun di kukulan pointilombus, milo mamalasu do tua' diti om inumon o waig pinolosuan diti tikid doungosuab om sodopon.
Iranun toi Ilanun nopo nga bansa mamasok id Sabah. Yolo nopo diti nga mantad id Polipin do ruminikot om minongion id Sabah. Soginumu do 25 kampung diolo pointongkop id Sabah. Kinoyonon nopo diolo di poinggumu-gumu no nga idKuta Bolud, Lahad Datu, Kudat, Likas om Kuta Kinabalu.
Pangararait do Ilanun tinimpuun mantad woyoboros Mangindao, I-lanao-en, it kikomoyon do "tulun danau", hilo id danau Lanao id tanga do pulou Mindanao.
Di pogulu nopo nga podosi yolo do tulun Boritis tu nointutunan do gonsolod do kapal di mumbaya id Sabah. Ginumu nopo diolo ontok toun 2006 nga kikira do 25,000-30,000 tulun.
Ultimo mondo cannibale ("Kolimpupusan pogun kanibal", uhu sompomogunan id suang boros Inggilis: Last Cannibal World) nopo nga iso filem koumpuronok eksploitasi Itali Toun 1997 id suriba susuhuan di Ruggero Deodato. Filem diti nopo nga kokomoi songulun kusai ii minsingumbal do mogidu mantad iso pulou pialatan di ionon do iso puak sandad kanibal.
Filem diti papahangkum do pipiiro mimingkono' di abantug miagal ko i Massimo Foschi, Me Me Lai, om Ivan Rassimov.
Papia Kristang nopo nga bansa Serani i noilaan sabaagi piralatan tulun Belanda om Portugis i minisawo miampai tulun Malayu ontok timpu kosultanan Malayu Melaka. Miagal do Baba om Nyonya, tulun do papia kristang nopo nga kakal po do haro id Melaka om Pulou Pinang. Ngaran-ngaran nopo di nointutunan tulun ginumuan montok tinaru serani toi ko' papia kristang nga miagal ko' Tony Fernandes i sanganu do AirAsia, Jeremy Monteiro i songulun pomiujik di nointutunan, Elaine Daly, Hans Isaac, Cheryl Samad, om Pierre Andre.
Susumayau Mouri papaharo kosolimbahan id hotel id Ipoh, Perak
Pogulu toun 1974, kopotontuan sosongulun di sabaagi bansa Maori nopo nga potontuon poingimpou kookunan no toomod. Katapi, alapas ogumu mogiigion New Zealand di 
orohian do kogingohon sabaagi tulun Maori, winonsoi di o Akta Hal Ehwal Maori 1974. Baino, posuangon o sosongulun sabaagi bansa Maori soira tumanud koubasanan Maori om kiharo pionitan raha miampai komolohingan Maori. Ahal diti nokopoimbulai do kontroversi mantad mogisusuai aspek. sabaagi poomitanan, kes di nokopohompit di Christian Cullen ontok di toun 2003. Winonsoi o Tribunal Waitangi montok mogiboboros totongob (hal-ehwal) Maori. Ontok timpu baino, tulun ginumuan Maori id New Zealand okon nodi ko tulun Maori di pointopot. Ahal diti nopo nga pinoimbulai di Don Brash mantad Simpung Kabansaan. 
Totus ponoriukan di Sutton 1994 poingimpou hinta arkeologi om linguistik pinopokito do kinoundolihon tulun Maori nopo nga mantad sakag Polinesi i poingion id kepulauan Hawai om suai - suai ontok di 800 gisom 1300. Koubasanan tulun Maori osomok kopiagal do tulun Polinesia id piipiro kinoyonon suai. 
Rumanau nopo nga tinimungan mamasok i poingion id Sabah, kosilahon Malaysia id pulou Borneo. Otutunan yolo sabaagi do Lobu id Watas Keningau, miinsomok do Lanas, om Rumanau id Masaum, Mangkawagu, Minusu id Watas Kinabatangan poingompus do Baang Kinabatangan , id suang do Boogian Sandakan. Tinaru diolo nopo nga soginumu lobi kuri 2,800 tulun di toun 1991. Yolo nopo nga sub-tinimungan Kadazan-Dusun, hali pia boros diolo nopo nga (ISO 639-3 ruu) poinsuang id rapang do Paitanik mantad tinimungan boros Austronesia.
Koudanan (etymology)
Sakai nopo nga iso komuniti suku id Indonesia i poingion miampai tradisional id pedalaman Riau, Sumatra.Soboogian nopo diolo nga kakal po poimpasi miampai om nogi sabaagi magagasu-moninimung id pedalaman poingusuk id Sumatera, om kogumuan nopo di suai nga poingion id kakadayan tagayo id Sumatera gama kinoimbulayan do perindustrian.
Kiwaa mogisuusuai teori kokomoi nontodon diolo. Iso nopo mantad teori dii nga yolo nopo diti nga sakag do tinaru Proto-Tabai om Negrito i sinansagan sumuang hilo pedalaman gama kinorikatan tulun Tabai id Sumatera. Soboogian nopo mantad diolo nga mangakun mantad Minangkabau om minundaliu kumaa disan Bawang Gasib, hulu Bawang Rokan, pedalaman Riau ontok hinotusan ko-14. Otumbayaan o tulun Sakai do mantad yolo id Kolunduan Pagaruyung.
Soboogian tagayo komuniti Sakai i poimpasi babaino kohompit id suang gana pomutanaman. Aiso data tootopot kokomoi ginumu mogigion Sakai. Tumanud data i pinalabus do Komontirian Sosial Republik Indonesia, ginumu mogigion Sakai id Kabupaten Bengkalis nopo nga soginumu 4,995 tulun.
Tumanud sajar di kopogul, tadon nopo kokomoi tulun sungai nga, nokoumbalai ontok toun 1881, hiza nopo dilo nga luguan pogulu Sandakan Sir William Pryer pinopoindalan ekspedisi mimpanau id bawang Kinabatangan gisom nokorikot id iso kokompungan do kingaran do Imbok it haro po hiza diri. Hiza nopo di ekspedisi diri, tinimungan nopo diolo nga nokopiruba do tinimungan tulun it haro kaabalon do momonsoi kawalayan id disan do baang om koilo nogi momutanom koontok di kowowooyoon diolo it anaru tobuk om aragang-ragang kokitanan do kulit. 
Ginumu om Kotumbayaan
Tumanud banci it pinosoliwan mantad karajaan pogun Sabah pada tahun 2000 ( Banci tulun om kinoyonon Toun 2000), ginumu tulun id Kinabatangan nga sinogumu 86,783 tulun ( 50,394 kusai om 36,389 wanita). Tinaru i tagayo id watas diti nopo nga tinaru tulun Sungai( it pinomolohou do tulun mogigion poinsomok do baang Kinabatangan it tinimungan mantad Idahan, Minokok, Makiang, Rumanau, Mangkaak, Sinabu dan Pingas). Suai ko ii, haro nogi tinaru suai miagal ko Suluk, Kagayan om Bugis. 
SukuTidung, Tidong  nopo nga tinimungan sandad mantad koibutan kosilahon do Borneo om pulou-pulou ongokoro id posorili dau. Poingion yolo id koduo-duo piolitan do Malaysia om Indonesia.
Momoguno o Tidung do Boros Tidong, iso boros do Koibutan Boreno. Miampai tradisi, tulun Tidong nopo nga momumutanom i momoguno woyo slash-and-burn agrikultur. Piipiro mantad diolo nopo nga monginginsada. Mananom yolo do woih, mundok, lentil, tua'ua', om tongokinotuan. Insaru atandasan o woyo pomutanom diolo sabaagi toud do osorob o gouton id Kalimantan.
Hogot Suku Turki haro nogi ogumu kogunoon. Bontuk i umum merujuk kumaa mogiigiyon id Turki. Iti nogi nga koguno montok morujuk tulun-tulun om komolohingan Turki i poingiyon id labus pogun. Warganegara Turki i pinapasandad sabaagi do warganegara suai nogi nga kaanu nogi rujuko sabaagi "Turki".
Trk, nopo nga kikomoyon do "agaras" id suang doboros Turki di laid om nogi morujuk kumaa mogiigiyon Turki toi' ko puruan do Turkish toi' ko tulun Turkic, om kosimban nogi kumaa "tu-kin", i pinomungaranan mantad tulun Sina kumaa tulun i mogiigiyon id kabaatan Nulu Altay id Tanga Asia id toun 177 SM; om nogi abstract suffix -iye, i kikomoyon do "sanganu" toi' ko "mionit kumaa". Istila "Trk" toi' ko "Trk" nopo nga koguno sabaagi iso otonim id suang inskripsi Orkhon Gktrk (Turki Tawan) Asia Tanga. Hogot do Inggilis "Turki" nopo nga tadon mantad Boros Latin Tontok id Tataanga "Turchia" (c.1369).
Tun Fatimah nopo nga songulun serikandi Malaysia di maran-ngaran om tanak kumaa di Bendahara Seri 
Maharaja Tun Mutahir (Woyoon panalad).Bendahara Seri Maharaja Tun Mutahir nopo nga tanak di Bendahara Seri Nara Di Raja Tun Ali om Tun Kudu. Suminawo isido di Sultan Mahmud Shah kalapas toinsanan tobpinai kusai disido noukum om pinatai tu notirikan do tulun tioyon (palace) sondii.
Tunturu nopo nga boogian tinan it poingundul id tompok do longon. Kogumuan tulun kitunturu do limo id longon. ngaran do tunturu diti nopo nga:
Tupus nopo nga iso pononungan koinganan di pogitahakon kumaa tiso om iso, topurimanan di olisi, kagaagayaton ginawo, impohon kosuawon om kopiiradan miampai tiso om tiso, kotoboyon ginawo do monguhup tulun suai, topurimanan di agayat ginawo om patahak do pikagasan kumaa posorili, kamot di poimpasi toi'ko momoomogun suai. Tupus diti kaanu do poinggamut do pola iso- iso pikagasan ginawo tulun om kopointutunan tinan.
Piipiro boros poinsuang no boros Malayu soira piiradon om pisuayon miampai piipiro boros id Eropah , okito do lobi ogumu o kosa boros id suang do popolombus konsep diti. Iso nopo mantad di nga tupus, lisih, langad om sianu kopio.
Turki, ointutunan sabaagi Republik Trkiye, nopo nga podun i poinladsong id Anatolia id Asia Kotonobon, miampai soboogian nopo wilayah tokoro oinrurunan sabaagi Thrace Kosilahon id Eropah kabaatan kosilahon. Miwolit ii miampai Rahat Oitom id koibutan; Georgia, Armenia, Azerbaijan, om Iran ponong id kosilahon; Iraq, Syria, om Rahat Mediterranean ponong kabaatan; om Rahat Aegean, Greece, om Bulgaria ponong id kotonobon. Turki nopo nga kiwaa lobi mantad 85 riong tulun; kogumuan nopo diolo nga tinaru Turki, om tinaru Kurdi nopo nga tinimungan tinaru minoriti bobos agayo. Sabaagi iso pogun sekular nokohimagon, populasi nopo do Turki nga majoriti do Silam. Ankara nopo nga ibu negara do Turki om kakadayan koduo agayo id Turki, om Istanbul nopo nga kakadayan bobos agayo om nogi longkod kobodian om kousinan pogun, om nogi kakadayan bobos agayo id Eropah. Kkadayan oponsol di suai nopo nga zmir, Bursa, om Antalya.
Ontok Momuhau 2021, minapalabus i Ponorikohon Recep Tayyip Erdoan iso suat pekeliling do nuru oinsanan kakamot eksport pomogunan onuan label Made in Trkiye ("Wonsoi do Trkiye") om monuduk kopoguluanan (pengutamaan) ngaran 'Trkiye' id suang piromutan do kotinanan pomorinta; minanahak do pounayan o pekeliling dii do pomilian ngaran Trkiye gama gatang dau i "mongobi om panakatanda koubasanan, ketamadunan om woyo-woyo bansa Turki". Minanahak nogi abal potilombus o Saluran TRT World kokomoi kosimbanon dii montok mongilag koborulongon miampai hogot kirati manuk belanda id suang boros Inggeris i polombuson nogi sabaagi turkey.
Semenanjung Anaatolia nopo nga kiharo somboogian tagayo wilayah Turki moden, ii nopo nga iso koiyonon di totos talaid ii noiyanan do tongoulun ii au nokotingkod id pomogunan.om 
Turki  nopo nga iso kampung Tunisia id suang Nabeul Governorate, om haro delegasi miampai Grombalia.
Montok toun 2004, haro soginumu 3,661 tulun mogigion do hilo.
Iso wayaan sumoliwan mantad lebuh raya A1 nopo nga minsomok miampai kinoyonon diti. 
Ii nopo nga poinladsong kiikiro 40 kilometer id kabaatan kosilahon Tunis om kiikiro 20 kilometer id koibutan kotonobon rahat Nabeul. Grombalia, ii no kakadayan oponsol montok kinoyonon kakadayan om delegasi, poinladsong kiikiro 2 kilometer id koibutan kotonobon kakadayan diti.
Turki nopo nga poinladsong id iso dataran i pinungaranan kopihondot sombol dau, Grombalia, id dompok kotonobon Semenanjung Cape Bon.
Norubaan kampung diti soira nouyung o Morisco mantad Sepanyol ontok hinotusan ko-17.
Nakampayat do pogun Turki id suang Sipoot Olimpik Timpu Alasu 2020 id Tokyo, Jipun. Napalan do pinoindalan abaabayan diti ontok 24 Madas gisom 9 Magus 2020 nga pinosimbang kumaa 23 Madas gisom 8 Magus 2021 tu pandemik COVID-19. Mampayat do pogun Turki do toinsanan edisi sipoot Sukan Olimpik Musim Panas mantad toun 1908 suai ko ontok toun 1920, 1932 dan 1980.
rinibu pejabat id Turkish Airlines Bangunan Pengurusan Am Lapangan Terbang Atatrk id Yeilky, Bakrky, Istanbul Soginumu 315 rikoton i namaan tingkonoon id Eropah, Asia, Afrika, om benua-benua Amerika, koposiliu diti do syarikat kapal tulud apangkal di bobos tagayo id pomogunan tumanud ginumu rikoton do susumakai. Syarikat nopo diti nga nokopuli do 126 pogun togumu mantad ko syarikat-syarikat suai. <re />
Tusak Ros nopo nga iso tonomon kitusak om poinsuang id genus Rosa id tinimungan Rosaceae;, om tonomon sabaagi tonomon popolumis. Noumbalan do pinosogu iti sabaagi tusak kebangsaan Pisomorun Tana' Malayu nga nohimasan do tusak-tusak suai miagal ko tusak raya id toun 1960.
Tusak ros nogi nga iso tusak di laid no nointutunan do tulun Malayu. Noboros iti tusak id Hikayat Bayan Budiman i pinosuat ontok 1370-an. Owongi tomod iti tusak ros lolobi kopio i tusak ros kampung. Id koubasanan Kotonobon om Malayu, tusak ros nopo nga tonduk do piupusan.
Tonomon diti mantad subtropika utara so haro piipiro nogi mantad selatan nga plaing ogumu mantad pomogunan China om pomogunan Eropah.
Patod boros "mawar" nopo nga noolos mantad. Hogot ward id suang boros Arab nopo nga miagal i tadon miampai Boros Parsi Kuno wrd- (wurdi).
Ngaran genus Rosa (i noolos om nosiliu "ros" mantad Boros Inggeris rose) om numaan kawagu ija'o' kumaa Boros Latin nopo nga mantad Boros Yunani  rhdon i minongolos nogi hogot mantad boros Parsi Kuno dii.
Tusak ros kampung.
Puun nopo tusak ros nga renek, rumoloi toi ko' mindakod momoguno roun dau. Sumuni o roun-roun do puun miampai oulud om mogisirang-sirang (selang-seli) id guas. Ginayo nopo monikid roun nga 5 gisom 15 sentimeter (2.0 gisom 5.9 in), pinat, miampai (3) 59 (13) tolid roun om stipul basal; id sidan nopo tolid do roun dii nga bergerigi. Id siriba nopo guas dau nga haro piipiro o rugi.
Noukaban o tutubpoon kapal diti ontok 15 Mikat 1946. Ontok 1981, nowonsoi bangunan dompok di wagu, om noinsanangan o landasan om nogi wayaan teksi. Mantad di toun 2005, toinaon do Tutubpoon Kapal Tallinn o tutubpoon kapal diti. Ontok 2009, numaan inoruai o landasan kumaa 1,799m (5,902ft).
Kalapas minomupus o Finnair kotuludan mantad Tartu ontok Gumas 2022 aiso nodi kotuludan susumakai komersial di pointatap kumaa hilo Tartu. Ontok 2024, nakaanu o Finnair perolehan montok kotuludan kisubsidi om noukaban kawagu wayaan Helsinki ontok ulan Gomot. Ontok Ngiop 2024, notingkod (digantung) o kotuludan solinaid sonwulan gama kakasahan GPS do Rusia. Tutubpoon kapal nopo diti nga momoguno GNSS montok ponginsamakan pogulu ontok kadarapasan.AirlinesDestinationsFinnairHelsinki
Noiduanan om winonsoi kawagu gama do pongundolihan kinoyonon Gush Katif di toun 2004
Tutubpoon Kapal Tulud Gush Katif (ICAO: LLAZ) nopo nga iso tutubpoon kapal tulud tokoro i noiduanan id Semenanjung Gaza, lobi kuang 3 kilometres (2mi) id koibutan do kakadayan tagayo Khan Yunis, om misampaping do kiim pogiduan UNRWA Khan Yunis. Poinladsong iti id ponong kotonobon do bagas pogion-gionon do Israel id Ganei Tal, om pinungaranan mantad do bagas pogion-gionon do Israel, Gush Katif. Gama do kinorumbakan do Tutubpoon Kapal Tulud Sompomogunan Yasser Arafat, iti no iso landasan i milo gunoon id Semenanjung Gaza pogulu do niduanan di toun 2004 om winonsoi kaagu somok do 2015. Jalur togis tokoro nopo nga momolikup do landasan dii.
Tutubpoon kapal tulud diti nopo nga au miagal do RAF Gaza, i poinladsong id posorili do Pitongkiadan Karnia dinondo.
Kalapas do pongugadan om ponuludan Palestin 1948, 35,000 mogiigidu nopo nga mogihum pongumoligan id iso kiim id kabaatan do tutubpoon kapal tulud timpu baino. Nokosiliu iti do kiim UNRWA Khan Younis.
Sabaagi soboogian do popiadaan unilateral Israel mantad Gaza, ponoroka Israel nopo nga nugadan mantad Gush Katif di toun 2005. Antakan di toun 2004, tutubpoon kapal tulud diti nopo nga ninsanagan kawagu. Pinotindohoi o landasan om winonsoi o tanda landasan. Gama do panahakan kumaa puru kikuasa Palestin miampai do toinsanan Gush Katif, au nodii ninsanangan o landasan tutubpoon kapal diti. Soboogian do kinoyonon diti nopo nga nolikupan do togis om nokoingkoro mantad linaab 23m (75ft) kumaa 9m (30ft) tarmac i milo gunaon om 69m (225ft) lobi om gelung dolikud id dompok do kabaatan kotonobon nogi nga nolikupan do togis.
Di toun 2010, landasan tapangkal 800m (2,625ft) nopo nga kakal po atalang montok gunoon, gama do gunoon sabaagi ralan sumuang id kiim pogiduan Khan Younis.
Miinsomok do 2014, timotan mantad tawan nopo nga popotolinahas miampai do otolinahas kokomoi do pongingayaan kiim pogiduan Khan Younis, kohompit no pamansayan do loji pongusapan kumbahan id bagas landasan, poposiliu do au no milo gunoon o tutubpoon kapal tulud diti.
Tutubpoon Kapal Tulud Sompomogunan Kota Kinabalu (KKIA) (IATA: BKI, ICAO: WBKK) nopo nga tutubpoon kapal tulud sompomogunan id Kota Kinabalu, longkod damung montok pogun Sabah, Malaysia. Poinladsong iti lobi kuang do 8km (5.0mi) id ponong Kotonobon do longkod kakadayan. Di toun 2019, lobi ko' 9riong susumakai minomoguno do tutubpoon kapal diti, poposiliu do kinoyonon diti sabaagi tutubpoon kapal tulud koduo bobos osibuk id Malaysia kalapas do Tutubpoon Kapal Tulud Sompomogunan Kuala Lumpur montok do pamanahon susumakai & pamanahon do kapal tulud om kotolu bobos tosibuk id gana do kargo.
Nosiliu sabaagi wayaan tapangkal kumaa Kotonobon Malaysia, popotounda o tutubpoon kapal tulud diti do longkod tapangkal montok MASwings, om longkod kumoduo montok Firefly & Malaysia Airlines. Tutubpoon kapal tulud diti nogi nga longkod koduo bobos tagayi montok AirAsia Malaysia id Malaysia kalapas do KLIA 2. Iso kaagu syarikat ponuludan miampai osiriba tambang i poinlongkod i Malaysia, MYAirline, nogi nga pinopoilo do palan montok momoguno tutubpoon kapal tulud diti sabaagi longkod koduo. Hali pia miagal di, palan diti au nodimpot gama do nokotoguang o syarikat diti do kobolingkahangan kousinan di Gumas 2023. Syarikat ponuludan am suai miagal do Sabah Air Aviation, Sabah Flying Club, Sazma Aviation & Layang Layang Aerospace nopo nga pinopohimagon do longkod toponsol diolo do hiri.
Batik Air Malaysia (di pogulu otutunan sabaagi Malindo Air), tumimpuun kaagu do mimporogot id Tutubpoon Kapal Tulud Sompomogunan Kota Kinabalu sabaagi longkod kumoduo miampai au no alaid. Id timpu diti, syarikat ponuludan diti nopo nga popoindalan no do ponuludan siwa mantad Kota Kinabalu om poimpokus kumaa operasi id KLIA & Tutubpoon Kapal Tulud Subang.
Tutubpoon Kapal Tulud Sompomogunan Kota Kinabalu.
Tutubpoon kapal tulud nopo diti nga nokotimpuun sabaagi longkod tantara tawan i winonsoi do Tantara Jepun maamaso Pisangadan Pogun Kumoduo. Potilombus, notutunan iti sabaagi do Jesselton Airfield (otutunan o Kota Kinabalu sabaagi Jesselton di timpu nakatalib). Miinsomok do olimpupusan pisangadan, norumbak iti gama do bom mantad do Allied Forces. Kalapas pisangadan, Jabatan Ponuludan Don GInumuan (DCA) Borneo Utara (baino nopo nga Sabah) minaganu do operasi om ponginsanangan do tutubpoon kapal tulud diti.
Porkhidmatan susumakai nopo nga kakal pinotimpuun di Mikat 1949, miampai ponuludan Malayan Airways mingguan mantad Singapura, maya do Kuching om Labuan; wayaan nopo nga pinotilombus kumaa Sandakan di Manom 1949. Maamaso kotimpuunon toun 1950, tutubpoon kapal tulud diti kitudu sabaagi undorongon montok ponuludan insan montok duo minggu montok Hong Kong om Labuan, maya do Manila om Sandakan i poindalanon do Cathay Pacific. Porkhidmatan tawan domestik nopo nga pinoingkakat kawagu do Sabah Airways Limited (sumusuhut nopo nga otutunan sabaagi Borneo Airways) di toun 1953, i popiromut do kakadayan diti kumaa Sandakan, Kudat, Ranau, Keningau om Tawau.
Maamaso kotimpuunon do toun 1957, wayaan jalur sakot mantad nopo nga nosunian kawagu do roromu bitumen om nowonsoi kawagu o dompok wagu. Di toun 1959, pinanaru o wayaan kumaa 1,593 meter montok popomilo operasi Malayan Airways' turboprop Pesawat Viscount.
Maamaso kotimpuunon do toun 1963, wayaan diti pinogirot kawagu om pinanaru kumaa 1,921 meter montok popoula do operasi jet Malaysian Airways Comet 4. Ponuludan komersial om korikatan susumakai miampai momilogot-logot do miningkawas om bangunan dompok di lobi agayo nopo nga nuru do haro. Di kotimpuunon do 1967, pinoindalan do Cathay Pacific o porkhidmatan jet Convair 880 induo sominggu miampai tutubpoon kapal tulud diti om Hong Kong, om pinotingkod o pialatan id Manila.
Di toun 1969, iso firma porunding British nopo nga pinoingkakat montok momolingkum do Palan Induk montok pongingkakatan do KKIA miampai kitaang om oulud id piipiro dekad potilombus.Palan induk di nopo nga pinokito kumaa kolunduan miampai sogu kumaa: 
popogirot om papanaru do wayaan gisom 2,987 meter montok popoula do operasi jet Boeing 707 om 747
momonsoi do kompleks dompok wagu om nogi wayaan teksi pointindu i popiromut kumaa wayaan
popotounda do kakamot navigasi, koumatan komunikasi om sistom binabang nokoburu montok wayaan.
Di toun 1970-an om 1980-an, iso bongunan dompok wagu winonsoi id sorobong do wayaan dompok mantad. Somok do toinsanan ponuludan komersial nopo nga pinopinda kumaa dompok di lobi wagu om lobi agayo. Kalapas dii, dompok mantad nopo nga otutunan sabaagi Tutubpoon Kapal Tulud Laid. Di toun 1992, DCA Sabah nopo nga nokokorporat om Malaysia Airports Holdings Berhad minaganu kawagu pongurusan om operasi tutubpoon kapal tulud. Projek pongingayaan potilombusan montok koduo-duo dompok nopo nga nokotimpuun di toun 2006, om di Milatok 2007, dompok mantad nopo nga pinungaranan kawagu sabaagi Dompok 2 om dompok di lobi wagu nopo nga otutunan sabaagi Dompok 1.
Pata skematik montok tutubpoon kapal tulud.
Id pintanga'an do 2005, kolunduan porsekutuan Malaysia pinapasaga do gama ponginsanangan om ponginwoguan do dompok tapangkal (Dompok 1) miampai projek pongingayaan wayaan miampai gatang RM1.4riong. Projek diti nopo nga minogintong do pongingayaan do wayaan mantad 2,988m (9,803ft) kumaa 3,780m (12,402ft) om ginayo dompok tapangkal nokoingkawas mantad 34,000m2 (370,000sqft) kumaa 87,000m2 (940,000sqft). Dompok 1 nopo nga milo popoula do apat Boeing 747, iso Airbus A330, turu Boeing 737, tolu Fokker 50 om tolu Dorniers id nonggo-nonggo timpu. Kiwaa 12 jetway montok kogunoon do susumakai. Menara kawalan trafik tawan, di pogulu nopo nga pinioput kumaa Dompok 1, rinumbak om sinoolihan do menara di poingkakat mintootoiso. Gama do alaid gama-gama monginsonong om pogolimumuan do Jabatan Penerbangan Don GInumuan Malaysia om kontraktor i kitonggungan montok popoindalan do projek dii, piromutan do wayaan om ponginsanagan ILS (Instrument Landing System) nopo nga pinourut kumaa S1 2014.
Totus mantad pongingayaan diti, tutubpoon kapal tulud timpu baino nopo nga kaanu popoula do kapal tulud bobos tagayo id pomogunan, Airbus A380. Nosiliu nogi o kinoyonon diti sabaagi tutubpoon kapal tulud kumoduo bobos tagayo id Malaysia, miampai kapasiti sontoun 12riong susumakai  9riong montok Dompok 1 om 3riong montok Dompok 2.
Sabaagi longkod kobodian om riadah tapangkal id Borneo Malaysia, operator pogulu id tutubpoon kapal tulud nopo nga kohompit no do Air Macau, Airphil Express, Australian Airlines, Cathay Dragon, Cathay Pacific, China Northern Airlines, Dragonair, Far Eastern Air Transport, Fly Asian Xpress, HK Express,  Air, Lucky Air, Mandarin Airlines, Philippine Airlines, Jetstar Asia Airways, Shenzhen Airlines, SilkAir, Singapore Airlines, South East Asian Airlines, South Phoenix Airways, Thai AirAsia, Thai Airways International, Thai Smile, Tiger Airways, TransAsia Airways, Uni Air, Vladivostok Air om Wings Air.
Dompok 2 nopo nga sinompon di 1 Momuhau 2015 om toinsanan kapal tulud pinoundaliu operasi diolo kumaa Dompok 1. Kiwaa palan do momoguno Dompok 2 montok operasi kargo om ponuludan am.
Pongingayaan om ponginsanangan
Di Madas 2023, Malaysia Airports Sdn Bhd (MASB) nopo nga minanahak do poruntukan soginumu RM8.4 riong montok program facelift tokoro. Facelift diti nopo nga pinapaampai do ponginsanangan pagawasan don ginumuan id dompok om i lobi nopo nga kohompit no pangaspalan kawagu wayaan om monginsonong do lot komersial om nogi sistom alamat don ginumuan (PA System).
Id kotimpuunon do Gumas 2023, Panalad Sasakayon Malaysia, Anthony Loke nokoboros do Malaysia Airports Holdings Bhd (MAHB) nopo nga kipalan timpu tanaru montok monginlaab do Tutubpoon Kapal Tulud Sompomogunan Kota Kinabalu sabaagi kotoundaan montok poporumpos do pangagaan koingkawasan ginumu susumakai mantad 9 riong kumaa 15.4 riong sontoun. Id suang do sisimbar poinsuat parlimen kumaa poguhatan di nuhot di Shafie Apdal, pinopoilo i Loke do Komontirian Sasakayon nopo nga mogintong kawagu om momusorou kawagu pogonuan do tana id sampaping do tutubpoon kapal tulud di haro mantad sabaagi soboogian mantad Palan Malaysia Ke-12. Id timpu diti, popoburu om syarikat inus momonsoi nopo nga id suang di timpu pamalanan impohon montok projek diti.
Gisom do Q1 2024, nakabanta no do Malaysia Airports o palan tindakan montok pongingayaan do tutubpoon kapal tulud dii. Timpu momonsoi nopo nga solinaid tolu toun om boogion kumaa 2 fasa.
Ponginlaaban timpu tobontol nopo nga kohompit no poingayaan do kinoyonon bongunan dompok Sompomogunan miampai 1 totobon do poruhangon, pamansayan liwang kapal tulud poruhangon, kinoyonon popoiliu korita kisimbau, gama kawagu montok koumatan tindal om tawan. Totus nopo mantad diti, kapasiti dompok 1 nopo nga koingkawas mantad 10 riong susumakai sontoun (mmpa) kumaa 12 mmpa miampai koimilaan montok popoula 33 kapal tulud id nonggo-nonggo timpu.
Sogu kopoundolihan id Kimanis
For sogu kopoundolihan tutubpoon kapal tulud kumaa Kimanis, see KKIA@Kimanis.
Di Mahas 2022, Berjaya Land om Qhazanah Sabah Bhd Sabah nopo nga minanadalongon do memorandum pirotion montok mogintong kopoundolihan do Tutubpoon Kapal Tulud Sompomogunan Kota Kinabalu (KKIA) kumaa Kimanis, lobi kuang 60 km mantad kakadayan. Antakan di Madas 2023, ponorikohonon Qhazanah Sabah pinapalapur do sisimbar positif mantad ponoriukan pangagaan i pinabanta kumaa Unit Pamalanan Kobodian Sabah om Komontirian Sasakayon, hali pia kasagaan muktamad nopo nga magandad do koutuson mantad Dulud Damung .
Sogu nopo di nga kohompit no pongingkakatan soginayo 6,070.5 hektar montok tutubpoon kapal tulud wagu, kakadayan tutubpoon kapal tulud om infrastruktur di kipionitan. Hali pia miagal di, ogumu kritikan di notorimo gama do kominagan dau, kinoyonon di pinosogu nopo nga id labus kakadayan, kobolingkahangan montok susumakai, om okuri sasakayon don ginumuan. Pongkritik nogi nga nakarait do milo inlaaban o tutubpoon kapal tulud mantad om kopoundolihan diti nopo nga mamaratu do kobodian id Kota Kinabalu.
Id kotimpuunon do 2024, Luguan Panalad Sabah Hajiji Noor om Panalad Sasakayon Porsokutuan Anthony Loke minansah do aiso palan montok mundaliu, miampai pinopoilo do kabagal tomod no o tutubpoon kapal tulud di haro mantad om kos kinoyonon wagu di akawas kopio.
Dompok
Kaunter dumopitar, Dompok 1.
Kopokitanan totobon okikip montok dompok 1 om hangar
Kopokitanan mantad apron
Dompok 1
Dompok 1 nopo nga dompok di bobos wagu om tapangkal id KKIA. Milo iti rikoton maya Ralan Kepayan, Ralan Lintas om Ralan Putatan i poinladsong id disan do kakadayan toi ko' kinoyonon kakadayan do Kepayan. Dompok diti nopo nga kaanu poporumpos soginumu 9riong susumakai monikid toun om nogonop miampai koumatan miagal do:
64 kaunter dumopitar sumuang montok ponuludan sompomogunan om domestik
2 misin dumopitar sumuang x-ray bagasi om 5 misin x-ray bagasi longon (3 montok tumulud, 1 montok VIP om 1 montok kukumaraja)
36 kaunter imigresen (16 montok tumulud om 20 montok korikatan)
6 karusel bagasi
5 simbou (Simbau koiso: kinoyonon kinorikatan, simbau koduo: upis syarikat ponuludan om kapamanahan id pialatan do damung, simbau kotolu: kaunter dumopitar sumuang om kapamanahan domestik/suai, simbau kaapat: upis Malaysia Airports, simbau kolimo: upis togori Malaysia Airports)
12 sunsuyan tawan (montok popotounda koumatan wayaan jet montok ponguludan tumampo, miampai 5 kapal talaab om 2 kapal tokoro toi ko' 12 kapal tokoro)
22 liwang undorongon kapal i kaanu popoula do kapal tulud talaab, okoro om nogi turboprop
1,400 poilihan do korita
Reka bontuk do lajur tapangkal Balai Berlepas nopo nga naanu mantad reka bontuk do 'Wakid'. 'Wakid', id suang do koubasanan Sabah nopo nga simbol kotoundaan montok pamanahon di kirati. Piipiro wotik mantad tinaru Rungus om Bajau nogi nga pinosuang id suang do reka bontuk jubin do siliu. 
Ponuludan kumoiso i minamanau id talad do wagu nopo nga MH2637 kumaa Kuala Lumpur di bobog 06:50, om pamanahon kotohuri id talad laid nopo nga di 00:25. Malaysia Airlines nopo nga syarikat ponuludan tapangkal i popoindalan operasi id dompok diti.
Miampai am, ponuludan i popoindalan operasi sumuang om sumoliwan mantad Dompok 1 KKIA nopo nga kapal tulud tokoro. Hali pia miagal di, solinaid timpu pamanahon kotohuri, syarikat ponuludan miagal do Malaysia Airlines, AirAsia, Batik Air Malaysia om Jin Air popoingkawas do kakamot diolo kumaa kapal tulud talaab miagal do Airbus A330-300 om Boeing 777-200LR.
Pogulu ramigruol COVID-19, nokotoguang o KKIA piipiro kobolingkahangan maamaso id timpak do timpu hinonggo paayanan do kapal tulud nopo nga kirontob. Montok monolibamban kobolingkahang dii, pinointutun do Malaysian Airports o piipiro liwang poinsuai-suai montok kapal tulud wagu id sampaping do hangar MASkargo. Liwang tosodu nopo nga papasaga do tolu kapal tulud tokoro toi ko' iso kapal tulud talaab miampai 1 kapal tulud tokoro id hinggo-hinggo timpu. Pinointutun nogi o pogintangan kawagu kumaa kapal tulud turboprop maamaso kumaa kinoyonon poilihan do jet tokoro montok papasaga do lobi ogumu kapal tulud B737/A320. Pamansayan do teluk poinsuai-suai diti nopo nga nopongo di Magus 2022 miampai kogumuan nopo nga gunoon do syarikat ponuludan kargo.
Dompok 2 nopo nga bongunan mantad do dompok id tutubpoon kapal tulud diti maamaso nokotimpuun do winonsoi. Milo do rikoton o dompok diti maya do Ralan Mat Salleh id Tanjung Aru om poinladsong id soborong do wayaan mantad Dompok 1. Dompok 2 nopo nga popotounda do porkhidmatan siwa poimbida om syarikat ponuludan osiriba gatang miampai syarikat ponuludan tapangkal i momoguno do dompok diti nopo nga AirAsia .
Di toun 2006, Dompok 2 nopo nga pinopoindalan do ponginwoguan omkopotilombusan miampai agayo montok popoyon do syarikat ponuludan osiriba gatang, nukaban kawagu di 1 Milatok 2007 maamaso do Tahun Melawat Malaysia 2007. Pinongo o gama-gama diti solinaid 27 tulan lobi tosopung mantad do palan mantad. Kiwaa 26 kaunter dumopitar sumuang montok ponuludan domestik om sompomogunan om 9 liwang poilihan do korita i kaanu popoula do kapal tulud tokoro om 7 misin x-ray bagasi, iso bilik VIP om 13 kaunter imigresen. Dompok dii nopo nga haro kapasiti montok popoula 3riong susumakai monikid toun.
Hali pia miagal di, liwang pongingayaan di poinrontob om ososok id Dompok 2, om montok popiiso do toinsanan operasi syarikat ponuludan id suang do iso dompok, syarikat ponuluidan id Dompok 2 nopo nga sinuhu do mundaliu kumaa Dompok 1. Koutuson diti nopo nga sinaap da do AirAsia, om au manu mundaliu o syarikat ponuludan dii hali pia nakaanu ponuhuan mantad kolunduan, nakatalib soginumu inlimo do tadauwulan kotohuri di 1 Magus 2015. Nopongo o kobolingkahangan diti soira nokosokodung o AirAsia montok mundaliu kumaa Dompok 1 di 1 Momuhau 2015 om sinompon o Dompok 2 maamaso pitanga tuong do tadau dii. Sinimbanan o Dompok 2 montok kargo, carter, ponuludan VIP om kogunoon ponuludan am.
Baino, kifungsi o Dompok diti sabaagi mongungulud kargo miagal do Raya Airways om piipiro syarikat Ponuludan Am miagal do Weststar om Layang-Layang. Wagu diti, maamaso ababayan damung miampai ogumu VIP di nokorikot, jet soosongulun miampai siwaan nopo nga pinoundaliu kumaa Dompok 2 montok mongilag kososokon payanan do kapal tulud id Dompok 1.Iti kohompit no do Boeing BBJ2 om
Koligaganan om kinaantakan
6 Mahas 1976  Iso kapal tulud siwaan Sabah Air i mononggoi do piipiro panalad karajaan naratu id Sembulan miinsomok soira tumampo id tutubpoon kapal, 11 tulun napatai kohompit no do Luguan Panalad Sabah timpu dii, i Tun Fuad Stephens.
4 Manom 1991  Iso kapal tulud siwaan Grumman Gulfstream II naratu id iso nuluhon maamaso pamanahon kumaa tutubpoon kapal, toinsanan 12 tulun id suang kapal dii nopo nga napatai.
Mogikaakawo tutuku
Tutuku nopo nga iso kakamot ponuku om kakamot ponguhup timot montok mamatimot gais otulid. Kiwaa mogikaakawo tutuku, mantad di otulid gisom di kibontuk tolusogi (oubasan nopo nga tolu sogi siku-siku agal gakod om tolusogi siku-siku 30-60). Kaanu papaasil tutuku mantad polositik, logam , kibontuk pita dan suusuai po. Kiwaa nogi tutuku di milo likobon.
Tzini (Radio Mix)" nopo nga single i pinalabus do susuminding Yunani, Katy Garbi. PInosolimbou o sinding diti id rodiu ontok Madas 2008 pogulu pinalabus sabaagi muat turun digital ontok 11 Magus 2008. Ii nopo nga sinding koduo di Garbi i pinalabus asaabgi muat turun digital kalapas duet dau ontok toun 2006, "Isovios Desmos" fmantad album Pos Allazei O Kairos, ii no sinding Yunani kumoiso i pinalabus maya format dii.
Sinding nopo diti nga remix sayau montok sinding "Tzini" sinupu di Giannis Nikolaou mantad album di Garbi ontok toun 1990, Gyalia Karfia. Winonsoi do remix o sinding diti do koombolutan susuminding, Giorgos Alkaios om Dionysis Schinas.
Ugama nopo nga kirati do kotumbayaan kumaa do Kinorohingan toi ko' iso kuasa ghaib om sakti miagal ko Allah, om nogi koubasanan om institusi ii kikomoi do kotumbayaan dii. Ugama om kotumbayaan nopo nga ahal di kipikomoi. Sundung do ingkaa nga ugama kiwaa rati di lobi laab, nga morujuk kumaa do iso sistom kotumbayaan ii lobi kohesif om kotumbayaan nopo nga kokomoi do aspek kotuhanan.
Ugama Buddha nopo nga ugama om sidilo (philosophy) ii miimpohon do ponudukan Buddha Sakyamuni ii nosusu ontok kurun ko-5 pogulu masihi. Ugama Buddha nopo nga nakatayad kumaa do subbenua India id suang 5 kurun kopongo nopujulan kiniopon do Baginda. Duo ribu toun potilombus, ugama Buddha nakatayad kumaa do tanggara, kosilahon Asia, China, Korea om Jipun. Tumanud kriteria klasifikasi ugama Buddha kiharo do tolu aliran gulu ii nopo nga Theravada, Mahayana om Vajrayana.
Republik Uganda nopo nga iso pogun di tidak berpantai id Afrika Kosilahon, i miwolit miampai do Kenya id kosilahon, Sudan id utara, Republik Demokratik Congo id kotonobon,Rwanda id kotonobon daya, om Tanzania id selatan. Boogian selatan do pogun nopo diti nga kapahangkum soboogian tagayo Tasik Victoria, id nombo do Uganda nopo diti nga misampaping miampai do Kenya om Tanzania. Nopungaranan o pogun Uganda diti mantad polinta Buganda i kapahangkum soboogian do tionon selatan do pogun id nombo do poinsuang no o tama pogun Kampala.
Ujung nopo nga kampung id Bali hilo Kepulauan Sunda Okoro do Indonesia. Ii nopo nga 1.8 watu mantad Kuta id kotogisan kabaatan pulou dii.
Kakadayan om kampung di osomok kaampai no Tuban (1.5nm), Pesanggaran (1.1nm), Serangan (1.6nm), Jimbaran (2.5nm) om Benoa (2.1nm).
Kada koborulong miampai kampung Ujung poindoros Amlapura, id nombo hilo o Tioyon (palace) Air Ujung.
Ukintob (mantad uk- (gana' ponoriukan) om intob) nopo nga' iso' gana' kokomoi do pongintaban, om pongimurian do pomusarahan au kitinan. Gana' nokomoi bilangon sumili piipiro raan tagayo irad ukhumtob (algebra), uksimban (calculus) om ukrosinan (geometry).
Uluwatu nopo nga iso kampung id dompok do kabaatan kotonobon do Nuluhon Peninsula id Bali, Indonesia. Iti nopo nga kinoyonon do Kuil Uluwatu.
Ngaran Uluwatu nopo nga naanu mantad Ulu, i kirati do 'kolimpupuson tana' om watu.
Tumanud administratif, Uluwatu nopo nga iso kinoyonon id suang Wilayah do kampung Pecatu, Kecamatan Kabaatan Kuta, Kabupaten Badung.
Poinladsong o Uluwatu id dompok do kotonobon Nuluhon Peninsula om miwolit miampai do Rahat Hindi.
Peta kabaatan kotonobon do Nuluhon Peninsula
Wawayaan kotogisan mitoning do kuil Uluwatu i pointoguang do rahat Hindi
Okito id Nuluhon Peninsula nopo nga lapau do watu kapur tertier totus mantad do subduksi tektonik Plat Indo-Australia id siriba do Plat Eurasia, minogowit dii kumaa id sawat do rinantai rahat.
Tuwou do rahat watu kapur tertier, mantad Nuluhon Peninsula, okito hiti o piras do Uluwatu.
Tadau tumonob id sawat do kuil Uluwatu
Kuil Uluwatu
Kuil Uluwatu (Pura Luhur Uluwatu) nopo nga iso ko' mantad siam kuil ponong id Bali, okito 70 meter (230 kaki) id sawat watu id boogian bobos kabaatan kotonobon do gasait. Notumbayaan do kuil dii nopo nga montok manamong Bali mantad do rogon.
Padsakayan
Tutubpoon kapal di bobos osomok nopo nga Tutubpoon Kapal Ngurah Rai id Denpasar, 21 watu (34 km) koibutan mantad Uluwatu. Haro 41 syarikat kotuludan i mibok mantad tutubpoon kapal, om tutubpoon kapal dii haro kotuludan di au tumingkod kumaa id 50 kakadayan tikid minggu. Haro pokiikiro 966 kotuludan suang pogun om 889 kotuludan sompomogunan i mibok tikid minggu mantad tutubpoon kapal dii.
Unduk Ngadau nopo nga' sumuku kumaa sunduan Huminodun. Unduk Ngadau naanu mantad boros "tunduk tadau" toi ko' "runduk tadau" ii kirati do "sumandak di nakaanu mahkota binabang do tadau.
Noroitan do kalapas pinolubuk i Huminodon di Kinoingan, kalapas turu tadau, minimbulai i Unduk Ngadau mantad kakanan om notumboyo sabaagi do kokiikitanan sunduan di Huminodun. Unduk Ngadu nogi nga' roitan sabaagi do tulun di kumoiso minonuduk do Bobohizan kokomoi rinait ii powonsoyon kasari gisom dinondo.
Mantad dii, gunoon o boros Unduk Ngadau montok popokito kolunduson om kogingohon boros di Huminodun. Piboian Unduk Ngadau diti pohoroon antakan do karamayan Tadau Kaamatan monikid 31 Mikat id KDCA.
Montok do toun 2024 nopo nga ii nakalantoi sabaagi do Unduk Ngadau Kaamatan Nazatan Pogun nopo nga ii tati Hyellene Danius, mobi mantad watas Inanam id Diwan KDCA, Penampang, Sabah. 
Sanarai nakalantoi mantad di toun 1960 gisom baino
Ilo nopo nga' sanarai do Nakalantoi Gelaran Unduk Ngadau mantad toun 1960 gisom baino.
Otutunan sabaagi i Datuk Hajah Rita Bagong. Isido nopo nga Pengetua Maktab Perguruan Gaya (dinondo otutunan sabaagi Institut Pendidikan Guru Kampus Gaya) Sabah ii minongigit do jawatan di soginumu induo, nokotimpuun di 1986 gisom 1988 om toun 2001 gisom 2002. Om nogi mongigit do jawatan sabaagi Pengarah Institut Pendidikan Guru Kampus Gaya Sabah antakan di toun 2003 gisom 2004. Nokotorimo nogi isido do Gaa' Tokoh Guru Peringkat Kebangsaan Tahun 2011. Isido nopo nga' mantad tinaru Dusun Lotud di kumoiso nakaanu gelaran do Unduk Ngadau.
Isido nopo nga' tanak tondu di tiagak Datuk Fred Sinidol's . Taka disido, Evelyn Sinidol, nakalantoi do Miss Kadazan ontok di toun 1972.
Lincoln University College, iso sikul swasta id Kelana Jaya, Selangor. Isido nopo nga' haro rolot do raha Punjabi, om tina disido nopo nga' tulun Kadazan mantad Papar.
Taka disido , i Patricia Sinidol, nakalantoi do Miss Kadazan antakan di toun 1966.
Isido nopo nga' tama pinsan kumaa nakalantoi Unduk Ngadau 2008.
Taka disido, i Sylvia Totu, nakalantoi do Miss Kadazan ontok di toun 1969.
Tadi disido, Janet Kinjau, nakalantoi do Gelaran Ratu Pesta Menuai antakan di toun 1983. Nakalantoi nogi isido do kumoduo antakan di toun kinotolibon.
Isido nopo nga' songulun Bajau-Dusun Lotud(Tuaran) om songulun do mampayat kiugama Silam di nakalantoi.
Nakalantoi kumotolu Unduk Ngadau Penampang 1981.
Nakalantoi kumotolu Unduk Ngadau Penampang 1982. Minampayat isido sabaagi Unduk Ngadau Beaufort di toun 1982 om nakalantoi. Isido nopo nga' songulun do Eurasian.
Taka disido nopo nga' nakalantoi do Gelaran Miss Harvert antakan di toun 1977.
Tanak disido, Crystel Eve Huminodun, nokotorimo do Gelaran Unduk Ngadau Kaamatan 2010. Yolo goduo nopo nga' kumoiso nogi nakaanu Gelaran UNK id suang nawayaan Tama-Tanak.
Pinsan disido, Jane Peter Disimond, nakalantoi kumotolu antakan di toun 1979 edition. Kamanakon disido, Botiza Arthur Disimond, nakalantoi Gelaran UNK ontok di edisi 2011.
Nakalantoi kumoduo montok Unduk Ngadau Penampang 1988. Om id timpu dii, Pinapaatod o watas Penampang 2 mampayat montok pialaan di.
Tanak kumaa ahli politik, tiagak Datuk Peter Mojuntin.
Isido nopo nga' nakalantoi Unduk Ngadau kumoiso di omulok kopio, 15 toun antakan dii. Baino, poingion isido id New York City, New York, USA.
Tadi disido , Lunny Tham, nopo nga' Unduk Ngadau Inanam 2001.
Isido nogi nga' Unduk Ngadau Labuan antakan di toun 1992.
Nakalantoi top 3 Unduk Ngadau Papar 1995.
Nakalantoi top 3 Unduk Ngadau Sandakan 1996.
Nakalantoi Unduk Ngadau Papar 1997 om nakatanud pialaan montok watas Bongawan. Isido nopo nga' songulun Eurasian.
Nakalantoi kumoduo Unduk Ngadau Inanam 1998 nga' sinimbanan isido sabaagi do wakil UN Inanam tu' nakalantoi nopo dii nga' i Kathie Renjus om amu po nogonop o umul.
Nakalantoi do Unduk Ngadau Inanam 1998 nga' sinoolihan di nakalantoi kumoduo tu' amu po nogonop umul dau diri. Hali pia miagal di, minampayat kawagu isido do Unduk Ngadau Inanam 1999 om nakalantoi. Mampayat kumoduo montok Unduk Ngadau Inanam 1998, Jeremiah Ginajil nakalantoi Unduk Ngadau 1998.
Songulun di nakalantoi Unduk Ngadau Tenom 2000.
Nakalantoi isido do kumoduo montok Unduk Ngadau Penampang. Om songulun finalis id Dewi Remaja 2005. Isido nogi nga' songulun do Eurasian.
Nakalantoi kumoduo montok Unduk Ngadau Tuaran 2002.
Mantad isido do Tambunan. Otutunan sabaagi do pengacara TV, model om mimingkono.
Nakalantoi kumoduo montok Unduk Ngadau Tuaran 2004. Nakalantoi kumoduo do Miss World Sabah 2006.
Nakalantoi do Miss Earth Malaysia 2009.
Nakalantoi kumoduo montok Unduk Ngadau Tuaran 2006. Nakalantoi Unduk Ngadau SAPP 2006 om Miss World Sabah 2008.
Isido nopo nga' songulun tulun Dusun-British mantad Kg. Poturidong, Kiulu Tuaran. Isido nopo nga' nakalantoi kumoduo Bintang RTM om Setiausaha Politik montok di Ketua Panalad Sabah , Datuk Seri Panglima Shafie Apdal. Nalantik isido antakan di 10 Gumas 2018..
Nakalantoi Miss Earth Malaysia 2010. Tadi disido, Arveyna Pamella Januin om Annette Rabecca Januin, nakalantoi Unduk Ngadau Papar 2017 om Unduk Ngadau Papar 2019.
Nakalantoi kumoduo montok Unduk Ngadau Kota Kinabalu 2010 om nogi Miss Earth Malaysia 2011. Tama disido, Esther Sikayun, nakalantoi Gelaran antakan di toun 1984. Gisom dinondo, yolo no i kumoiso do nakaanu gelaran Tama-Tanak nakalantoi do UNK.
Nakalantoi Unduk Ngadau Telupid 2008 nga' amu minoyo do UNK toun dii tu' minongoput do pambalajalan. Ginumuli kawagu isido minampayat antakan di toun 2012 om nakalantoi.
Nakalantoi do Miss International Malaysia 2015. Tadi disido, Mary Grace Lojuki, minampayat do Unduk Ngadau Kota Kinabalu 2018.
Nakalantoi do Unduk Ngadau Inanam 2011. Nakalantoi nogi sabaagi do Miss Southeast Asia 2016. Taka disido, Cracy Pinsius, nopo nga' nakalantoi do Unduk Ngadau Inanam 2000.
Nakalantoi kumotolu montok Unduk Ngadau Kota Kinabalu 2015. Nakalantoi minoyo do Miss Grand Sabah 2019 om Miss Scuba Sabah 2019. Nakalantoi isido sabaagi Miss Grand Putatan 2019.
Miala id Unduk Ngadau Kaamatan edisi timpu dii miampai Claryssa Henry Ogodong of Kudat, ii korohian do tulun ginumuan.
Dusun Tambanuo.Mampayat Unduk Ngadau Pitas 2015, 2 toun kalapas nakalantoi id UNK, isido nopo nga' nakalantoi id Miss Grand Kota Kinabalu 2019 om Miss Earth Sabah 2019.
Nakalantoi kumoduo montok Unduk Ngadau Tambunan 2015.
Isido nopo nga' Unduk Ngadau Kota Belud antakan di toun 2015 om nokosuang id Top 15 id suang Pialaan Unduk Ngadak Kaamatan toun dii. 2 toun kalapas dii, antakan di 2019, nakalantoi isido Gelaran Unduk Ngadau Kaamatan 2019 miampai isido no nokoponimbar do poguhatan id boros sondii (Dusun). Nakalantoi isido do Miss Tourism and Culture Universe Malaysia 2018. Nakalantoi numbur kolimo id pialaan sompomogunan, om minogoit do gelaran Miss Popular Award. Isisdo no ii nakaanu minongigit do gelaran UNK (solinaid 2 toun) gama do pandemik Covid-19..
Nakalantoi Tati Tosiau om Miss Charming. Isido nogi nga' Unduk Ngadau kumoduo i haro raha/tinaru labus pogun, Kazadan-Polish (tulun Poland). Unduk Ngadau 2007, Jo-anna Sue Henley Rampas nopo nga' UN kumoiso i haro raha/tinaru labus pogun, Dusun-British.
Mantad Tambunan nga' kumaraja id Watas Sandakan sabaagi songulun mongingia' sikul tosiriba om mewakili kinoyonon disido do kumaraja.
Tanak kumoduo mantad tolu mogiompinai, pinasanarai di Carol o kaanangan disido sabaagi songulun di orohian do mogonsok, mindakod, om mamain kakamot muzik koubasanan miagal do kulintangan om tagung. Pogulu diti, nokoumbal nogi isido do maganu boogian id pialaan Unduk Ngadau 20129, om mewakili watas Tanjung Aru.
Sanarai Nakalantoi Kumoduo gisom Kumoturu
Ontok toun 1955, ontok do poinsuang o Gaza id siriba kotoinaan Mesir, tinuridong iso institut mongingia' montok momoluda oinsanan mongingia' id mogisuusuai taang.
Nosiliu institut diti do Kolej Ponudukan Pogun ontok toun 1991 om pinungaranan kawagu sabaagi Universiti Al-Aqsa ontok 2001 kalapas nakaanu akreditasi poinhimagon.
Ontok toun 2003, minamung ii do Koisaan Universiti Arab om Majlis Ponudukan Takawas Palestin.
Ontok 16 Gomot 2004, rinumbak do IDF o iso mantad kampus cawangan universiti, tumanud do miftah.org. Au no gunoon kampus dii mantad 18 Milatok 2001 gama palangan nokopogulu.
Hiza koponugkuan timpu tosogit 2008-09, naraag o librari universiti id Tel al-Hawa, om pinunso iso koumatan ponudukan komuniti i masaan nogi wonsoyon.
Nopongo iso bangunan wagu i kiwaa 32 makmal ontok toun 2022 mantad syarikat MECC. Noukab nogi iso makmal ponudukan pogulu tangaanak maya Projek Care (Erasmus+) .
Ontok Milatok 2024, napatai o songulun puru akademik universiti, Dr. Wiesam Essa, soira numaan bom apartmen dau.
Ontok 17 Milatok 2024, pinunso universiti kolimpupuson id Gaza, tumanud ruputan do Al Jazeera om Euro-Med Watch.
Ontok 6 Mansak 2024, minoporuput o Anadolu Agency do minongebom o IDF do duo bangunan universiti om minonimbak do mogigion i natagakan tionon om koumoligan id suang kampus.
Ontok Mikat 2024, minongukab o IDF Military Police do penyiasatan kokomoi iso gambal i popokito songulun soudro IDF i poinrikau mambasa id dumbangan buuk-buuk i nosorob id Librari Longkod Universiti Silam Gaza, i pokomoyon kaka do librari Universiti Al-Aqsa.
Universiti Al-Aqsa nopo nga iso no universiti id Semenanjung Gaza i mongukab program id suang gana media, seni halus, ponudukan jasmani om sipoot. Fakulti nopo id universiti diti nga manahak do ijazah sarjana muda om nogi program pascasiswazah i pinoimbulai maya piuhupan do Universiti Al-Aqsa om Universiti Ain Shams,Mesir mantad di toun 1994. Sundung do pinotingkod toruhai o program diti nga kiwaa piipiro program sarjana id suang piipiro fakulti doid universiti diti.
Universiti Istanbul, ointutunan nogi sabaagi Universiti Istanbul (Boros Turki: stanbul niversitesi), nopo nga iso universiti ponoriukan don ginumuan di nointutunan i poinladsong id Istanbul, Turki.
Pinoturidong di Mehmed II ontok 30 Mikat 1453, sangadau kalapas do penaklukan Konstantinopel mantad do Turki, ii nopo nga nosimbanan no ontok toun 1846 sabaagi institusi ponginabasan takawas Uthmaniyyah i kumoiso tumanud do koubasanan Eropah. Institusi i mongolon, i nokoindalan no id siriba ngaran dau mantad po 1933 nopo nga universiti kumoiso id Turki moden. Piipiro toud Kotonobon pogulu do 1930 monuku ii sabaagi do Universiti Constantinople kalapas do ngaran kakadayan pogulu dau (kada koborulong do Universiti Constantinople era Byzantine, i pinoturidong do maharaja Rom Kosilahon Theodosius II ontok 425 AD sabaagi Pandidacterium om tumanud piipiro akaun universiti kumoiso id pomogunan), om iso id suang boros Perancis sumuku dii sabaagi Universit de Stamboul ("Stamboul" ngaran montok do kakadayan suang dau i kinawayaan).
Konsisten o Universiti Istanbul id taang koiso id Turki om iso mantad do 500 universiti bobos osonong id pomogunan tumanud do Kinoingkokoton Akademik Universiti Pomogunan (ARWU 2024). Ontok timpu dinondo, haro soginumu 64,032 mokiikinobos sarjana muda, siswazah, om kodokuturan i minsingilo id 33 unit akademik, kaampai no fakulti, institut, kolej, om sikul vokasional id 10 kampus. Kampus apangkal dau nopo nga poinladsong misampaping do Dataran Beyazit id Fatih, longkod kakadayan wilayah dii, ponong Eropah do kakadayan dii.
Alumni Universiti Istanbul nopo nga kaampai no 2 bontugan Nobel, Aziz Sancar (id suang gana Kimia) om Orhan Pamuk (id suang gana Kosusastaraan), Presiden Israel di bobos alaid do minomuruan, Yitzhak Ben-Zvi, duo Perdana Panalad Israel (David Ben-Gurion om Moshe Sharett), Presiden Turki Abdullah Gl, onom Perdana Panalad Turki (Suat Hayri rgpl, Sadi Irmak, Nihat Erim, Refik Saydam, Naim Talu, Yldrm Akbulut), om Datuk Bandar Istanbul dinondo, Ekrem mamolu.
Susuangon kumaa Universiti Istanbul, 1950-an
Nontodonon do Universiti Istanbul koguli kumaa toun 1453, soira pinoturidong di Sultan Uthmaniyyah Mehmed II "sabaagi sikul sidilo (philosophy), porubatan, tilin om porsuratan". Haro nogi Universiti Constantinople era Byzantine, i pinoturidong do maharaja Rom Kosilahon Theodosius II ontok 425 AD sabaagi do Pandidacterium (pinungaranan kawagu ii sabaagi Kolej Ortodoks Yunani Phanar kalapas do Kinorotuon Constantinople ontok 1453). Kiguno o Universiti Istanbul sabaagi do Medrese (sikul teologi Silam) om Madrasah diti nga sabaagi i minogulu kumaa Darlfnn (institut teknikal toi ko' universiti. Maya literal: House of Natural Sciences). i nokoburu suminiliu do Universiti Istanbul ontok toun 1933. Nokotounda o ponudukan id suang piipiro gana simbakuro om gana miagal do porubatan, matematik, astronomi, kartografi, sidtana', nawayaan, sidilo (philosophy), ugama, kosusastaraan, filologi, tilin, dll., om gisom hinotusan ko-19, yolo nopo nga kitonggungan toponsol do mongia' kader pomorinta' ginumuan Uthmaniyyah. Sundung ingkaa, soira au no kaanu o medrese do momogonop koobian pomogunan moden, haro dii o proses penstrukturan kawagu om totus dau nopo nga, pinoturidong o ponginabasan takawas i lohowon do Darlfnn.
Pinaharo o iso institusi ponginabasan takawas i pinungaranan do Darlfnn-u Osman (Institut Politeknik Uthamniyyah) ontok toun 1863 nga pinotingkod ontok toun 1871. Rektor kumoiso dau i Hasan Tahsini nopo nga songulun mantad do ulama Uthmaniyyah i bobos oponsol ontok hinotusan ko-19. Ontok toun 1874, minonimpuun o Institut Politeknik Imperial (Darlfnn-u Sultan) (Ottoman Turkish:   ) do kalas id suang gana do tilin id boros Perancis, nga pinotingkod ontok toun 1881.
Pinoturidong kawagu o Universiti Imperial, dinondo ointutunan sabaagi Darlfnn-u ahne ontok toun 1900, miampai jabatan teologi, inus, matematik, simbakuro, om filologi. Ontok toun 1924, pinoturidong o fakulti tilin, porubatan, inus om simbakuro id Universiti Istanbul (stanbul Darlfnnu), tumanud do poingkuro pamalahawan do universiti dii dinondo. Pinoruhang o teologi Silam ontok toun 1925, nga ontok toun 1933 noulud kawagu o universiti dii miampai aiso i tohuri.
Susuangon apangkal do Universiti Istanbul id Dtaran Beyazt, i ointutunan sabaagi do Forum Tauri (sumusuhut Forum Theodosius) ontok timpu Rom kuno. Manara Beyazt, i poinladsong id suang kampus, okito id dolikud, ponong wanan do torigi bondira. 
Totobon lambangan monumental Universiti Istanbul i poinkilong id likud do tusin karatas 500 lira (1971-1984)
Kursus Fizik Gunoon moden i kumoiso pinatahak id Darlfnn ontok 31 Momuhau 1863 i mananda' do kotimpuunon timpu wagu, om ontok 20 Mansak 1870, pinungaranan kawagu o sikul dii sabaagi Darlfnn-u Osman (Walai Simbakuro Uthmaniyyah) om noulud kawagu montok momogonop koobian simbakuro om laguwagu moden. Kotimpuun do toun 1874, pinatahak o piipiro kalas Sastara, Undang-undang om Simbakuro Gunoon id bongunan Sikul Takawas Galatasaray, i pointilombus gisom toun 1881. Ontok 1 Manom 1900, pinungaranan kawagu om noulud kawagu o sikul dii sabaagi Darlfnn-u ahne (Institut Politeknik Domboyoon (royal)) miampai kursus Matematik, Sastara om Teologi. Ontok 20 Ngiop 1912, pinungaranan kawagu o sikul diti sabaagi stanbul Darlfnnu (Institut Politeknik Istanbul) om noruhangan nogi o ginumu kursus om pinomoden miampai ponuridangan do Sikul Porubatan, Undang-undang, Simbakuro gunoon (Fizik, Kimia, Matematik), Sastara om Teologi.
Ontok 21 Ngiop 1924, nookunan do Republik Turki o stanbul Darlfnnu sabaagi sikul pogun, om ontok 7 Gumas 1925, nookunan o autonomi puruan stanbul Darlfnnu om Sikul-sikul (id suang sistem Medrese di laid) nokosiliu Fakulti moden. Darlfnnu nopo nga haro limo fakulti: porubatan, tilin, porsuratan, teologi om simbakuro. Profesor Darlfnnu nopo nga haro kosinggawaan akademik miagal di narait id suang Ahal 2 Undang-undang 493.
Ontok 1 Magus 1933, noulud kawagu o stanbul Darlfnnu sabaagi stanbul niversitesi (Universiti Istanbul) suminuhut do ponginwoguan ponudukan Mustafa Kemal Atatrk. Nokotimpuun do rasmi o kalas ontok 1 Milau 1933.
Pointimporon o Rom kuno om gulu do Byzantine id kampus Universiti Istanbul misampaping do Manara Beyazt.
Boogian suang do bongunan apangkal
Universiti diti haro hopod om turu fakulti id limo kampus; kampus apangkal nopo nga poinladsong id Dataran Beyazt, i timpuunon nopo nga winonsoi di Constantine the Great sabaagi do Forum Tauri om sumusuhut pinagayo di Theodosius the Great sabaagi Forum Theodosius ontok timpu Rom.
Bongunan kampus apangkal miampai totobon mercu tanda dau di pogulu nopo nga ginuno sabaagi longkod upis Harbiye Nezareti (Komontirian Sangod) do karajaan Uthmaniyyah. Poinladsong id natad nopo nga Manara Beyazt, iso manara mongingintong tapui 85 m (279 ka) i akawas. Natad dii nopo di pogulu nga kinoyonon do Eski Saray era Uthmaniyyah (Tioyon (palace) Laid). Piipiro tinuhan Rom om Byzantine kakal po okito id kinoyonon dii.
Universiti diti haro monunuduk soginumu 2,000 profesor om tambalut pakaraja om 4,000 mongunguhup om surupu di lobi omulok. Lobi do 60,000 mokiikinobos prasiswazah om 8,000 mokiikinobos pascasiswazah i tumanud do kursus di patahakon do Universiti Istanbul tikid toun.
Totobon apangkal pinointalang id boogian dolikud do tusin karatas 500 lira Turki toun 1971-1984.
Perspektif om kinoingkokoton sompomogunan
Sikul Pomutaranan Universiti Istanbul nopo nga iso-iso no kopio o Sikul Pomutaranan Kitauliah AACSB id tanga' do universiti don ginumuan id Turki.
Id suang QS World University Rankings 2024, Universiti Istanbul nopo nga id taang 711-720 id nayatan global. Id suang gana di alaab, ii nopo nga id taang ko-281 id suang "Inus om Kotulunan", ko-309 id suang "Simbakuro om Porubatan Hayat", ko-353 id suang "Simbakuro Sosial om Ponurupuan", ko-451-500 id suang "Simbakuro Alam om ko-451-500 id suang "Kojurutaraan & Laguwagu".
Id suang Kinoingkokoton Akademik Universiti Pomogunan 2019, Universiti Istanbul nopo nga id taang ko-401-500 id pointongkop pomogunan (ko-1 id Turki). Id taang 251-300 nogi id suang "Simbakuro Veterinar", 401-500 id suang "Porubatan Klinikal", 101-150 id suang "Pergigian & Simbakuro Lisan", 201-300 id suang "Kojururawatan", om 301-400 id suang "Laguwagu Porubatan".
Ontok toun 2020, pinoili o Times Higher Education do universiti dii id taang 1000 tosonong id pomogunan, ko-301-400 id suang "Klinis, pra-klinikal om kolidasan", ko-401-500 id suang "Ponudukan", ko-501-600 id suang "Simbakuro Sosial", om ko-601-800 id suang "Simbakuro Hayat".
Tumanud do Kinoingkokoton Universiti Global Bobos Osonong 2021 id suang Abar & Ruputan Pomogunan MS, Universiti Istanbul nopo nga ko-714 id pomogunan, ko-225 id suang "Pamayayakan", ko-243 id suang "Porubatan Klinikal", ko-195 id suang "Endokrinologi om Metabolisme", ko-255 id suang "Simbakuro om Kowoyo-woyoon", ko-383 id suang "Biologi om Genetik Molekul", ko-442 id suang "Simbakuro Susumuni om Tayam", ko-446 id suang "Biologi om Biokimia", om ko-593 id suang "Fizik".
Tumanud Kinoingkokoton CWTS Leiden 2019, Universiti Istanbul nopo nga id taang ko-335 (poinggonop), ko-196 id suang "Simbakuro Bioperubatan om Kolidasan", ko-374 id suang "Simbakuro Koposion om Winoun", ko-669 id suang "Matematik om Simbakuro Komputo", ko-544 id suang "Simbakuro om Kojurutaraan Fizikal", om ko-570 id suang "Simbakuro Sosial om Kotulunan".
Tumanud Kinoingkokoton Universiti Turugan 2019, Universiti Istanbul nopo nga id taang ko-529 id pomogunan, ko-490 id suang "Kotulunan", ko-496 id suang "Simbakuro Hayat", ko-329 id suang "Simbakuro Porubatan", ko-556 id suang "Simbakuro Alam", ko-506 id suang "Simbakuro Sosial" om ko-600 id suang "Simbakuro Teknikal".
Universiti Malaysia Sabah nopo nga iso universiti wagu id Malaysia. Universiti Malaysia Sabah (UMS) nopo nga notoodo do rasmi ontok 24 Milau 1994. UMS nopo nga universiti don ginumuan kosiam om iso universiti do tolumis id Asia Silaubaat.
I timpuunon ii id kapanaadahan do universiti diti, mokiikinobos UMS nopo nga sumonsog do mion id Kolej Komuniti Yayasan Sabah id Likas ontok toun 1995 om Kolej Latihan Telekom, Menggatal ontok toun 1996. Tuimpuun do wulan Mahas 1999 gisom 19 Mikat 2000, UMS nopo nga palan-palan do mundaliu kumaa kampus tatap id Teluk Sepanggar, Kota Kinabalu, Sabah. Suai ko ii, UMS nogi nga kiwaa 2 kampus cawangan id Wilayah Pisompuruan Labuan om Sandakan.
Universiti Methodist Indonesia (Indonesian: Universitas Methodist Indonesia toi ko UMI) nopo nga universiti sosondii id Medan, Sumatera Koibutan, Indonesia. Universiti nopo di nga doun Methodist Church id Indonesia.
Universiti nopo diti nga menawarkan program sarjana muda id suang kaganaan id siriba:
Universitas Methodist Indonesia (UMI) Medan nopo di pogulu nga ointutunan sabaagi Perguruan Tinggi Methodist Indonesia (PTMI). Ii nopo nga iso universiti swasta i tinuridong do Ponimungan (gorija) Methodist Indonesia (GMI) tumanud kootuson persidangan monikid toun i pinoindalan id Medan ontok 31 Milatok 1965. Kotoundaan ponuridangan UMI mimpuun ontok 1 Magus 1965. Minongolon o PTMI do ngaran kumaa UMI ontok 4 Manom 1969 tumanud Undang-undang No. 22 Tahun 1961 kokomoiPendidikan Tinggi.
Agensi nopo do monoina UMI nga Yayasan Pendidikan Ponimungan (gorija) Methodist Indonesia Wilayah I, i tinuridong ontok 22 Gomot 1988 tumanud Akta Notaris No. 48 om impiipiro no dipinda. Pindaan kolimpupuson nopo nga tumanud Akta No. 12 ontok 24 Manom 2008, i pinosudong miampai Undang-undang Republik Indonesia No. 16 Tahun 2001 kokomoi Yayasan, miampai do Undang-undang Republik Indonesia No. 28 Tahun 2004 kokomoi Pindaan kepada Undang-undang No. 16 Tahun 2001 kokomoi Yayasan. Pinodopitar o YP GMI Wilayah I id Kapanaladan Kehakiman om Hak Asasi Manusia miampai Pendaftaran Menkumham AHU-AH.01.08-681.
Universiti Pendidikan Sultan Idris nopo nga universiti ponudukan koiso id Malaysia. Nokoimagon o Universiti Pendidikan Sultan Idris (UPSI) telah diisytiharkan sabaagi do universiti ontok do 1 Mikat 1997 maya do Warta Karajaan P.U. (A) 132 & 133 kitadauwulan 24 Mansak 1997, id siriba duo Kolunduan maya Kolunduan Universiti Pendidikan Sultan Idris (Perbadanan) 1997 om Kolunduan Universiti Pendidikan Sultan Idris (Kampus) 1997. Pogulu nopo nga, ointutunan o UPSI sabaagi do Institut Perguruan Sultan Idris.
Kampus UPSI nopo nga id Tanjung Malim, Perak. Cogan boros nopo UPSI nga "Pengetahuan Suluh Budiman", miampai loyou rasmi nopo nga "Ibu Kandung Suluh Budiman".
Universiti Putra Malaysia (UPM, i nopo di pogulu nga ointutunan sabaagi Universiti Pertanian Malaysia) tinuridong ontok 29 Gumas 1971, totus piniomungan do Fakulti Pomutanaman Universiti Malaya om Kolej Pomutanaman Malaya Serdang. Nokoimpuun o universiti diti miampai tolu o Fakulti ii nopo ng Fakulti Pomutanaman, Fakulti Perhutanan om Fakulti Kedoktoran Veterinar om Simbakuro Penternakan. Nokotindohoi ii sabaagi iso Universiti tradisional i pointarad do ponudukan ijazah koiso, ponoriukan id suang gana pomutanaman om gana di mionit.
Kiwaa duo kampus do UPM, ii no kampus oponsol id Serdang, Selangor, i manahak ponudukan taang ijazah sarjana muda, sarjana, om PhD, om ii nopo tiso nga kampus cawangan id Bintulu, Sarawak, i manahak ponudukan taang diploma gisom PhD.
Ontok 3 Ngiop 1997, naalanan o ngaran Universiti Pertanian Malaysia kumaa Universiti Putra Malaysia, kopihuyud do koburuon UPM i manahak mogisuusuai program id suang gana Simbakuro komputer, pongusapan, Seni bina om suusuai po.
UPM nopo nga iso mantad 5 universiti id Malaysia i kitaraf do universiti ponoriukan. UPM nopo nga id taang ko-158 tumanud kootuson di pinaasil do QS.
Universiti Laguwagu MARA (UiTM) nopo nga iso universiti Don GInumuan id Malaysia i poinlongkod id Shah Alam. Notoodo iti ontok toun 1956 sabaagi do Diwan Latihan RIDA id Petaling Jaya, ii minongukab do totobon kumaa soginumu 50 mokiikinobos montok monguhup tulun Malayu id labus bandar. Mantad di, UiTM baino nopo nokoburu sumiliu do iso Institusi Ponudukan Takawas bobos agayo id Malaysia miampai do infrastruktur fizikal, organisasi, kukumalaja (akademik om okon akademik) miampai do mokiikinobos.
Urassaya Sperbund (Boros Thai:  , nosusu ontok 18 Gomot 1993 id Thailand) nopo nga mimingkono om model tondu Thailand di miabung raha Thai-Norway. Nointutunan isido maya drama abantug Duang Jai Akkanee i pinokito ontok toun 2010 miampai dii Nadech Kugimiya.
Nosusu isido ontok 18 Gomot 1993 id Thailand om tanak dohuri di Sigurd Sperbund om Urai Sperbund om kiwaa songulun taka ii pinungaran do Catreeya Sperbund.
Nakaanu isido ponudukan sikul tosiriba om takawas id Sikul Antarabangsa Regent, Pattaya om Sikul Patana, Bangkok. Pinooput kaagu isido do ponudukan id taang t Ijazah Sarjana Muda Sastera id Chulalongkorn University.
Tuminimpuun isido do gama ontok umul 14 toun montok iklan koiso Genie Young Care Cologne om minampayat id pongihuman ZEN Model Search. Sumusuhut, pinosiliu do Channel 3 isido sabaagi songulun mimingkono. Konoon gulu isido maya drama Peun See Long Hon. Nabantug .nogi isio maya drama Duang Jai Akkanee ontok toun 2010 om Game Rai Game Rak ontok toun 2011 miampai dii Nadech Kugimiya.
Vanessa Nakate (nokosusu 15 Milau 1996) nopo nga songulun aktivis kopiadangan iklim id Uganda. Nakagayo isido id Kampala om tumpimpuun mingoos sabaagi ativisme iklim ontok Momuhau 2018 tu kumangau kokomoi kinolosuan tomod id pogun isido.
Nakate poingion id pogun Uganda, Kampala. Poinsikul yau id poginabasan takawas id Sikul Perniagaan Universiti Makerere om nakaanu ijazah id gana togori papadagang.
Momit i Greta Thunberg, Nakate tumimpuun laang aktivis dau montok kowowoyoon tulun ginimuan di au momusou kobolingkahangan woyo pomogunan ontok wulan koiso 2019. Id kotimpunon, yau no songulun id soliwan Parlimen Uganda nga maid laid ogumu komulakan tumanud dau montok mamagayat rahi ginimuan tulun montok kowowoyoon talun Congo. Nakate popotimpuun Komulakan Montok Timpu Dumontol Afrika om nogi Gerakan Bangkit id Afrika.
Negara Bandar Vatikan (boros Itali: Citt del Vaticano) bopo iso pogun id nosorilian do bandar raya Rom id Itali. Vatikan nogi diti nga oilaan sabaagi pogun di kiwaa kalaaban tana di okoro iri no tu soginumu 44 ikar om kiwaa mogigion soginumu 1000 tulun. Pogun Vatikan nopo diti nga nolodi antakan 1929 maya Pibatosan Latera mantad di momorinta Itali om Taktha Osundu, gana kuasa kumaa mazhab do Roman Katolik om Kosilahon mantad poingongkop do pogun id nolodi mantad po di kotimpuunon do ugama Kristian. Pogun Vatikan nogi nga oilaan sabaagi longkod kotoinaan Ponimungan (gorija) Roman Katolik sompomogunan.
Paus nopo nga luguan kumaa Pogun Vatikan maya do ex officio, id hinombo kiwaa tonggungan sabaagi do biskop luguan keuskupan Rom. Kopomorotian do hogot "Takhta Osundu (Takhta Suci)" id kiwaa pionitan kumaa tongungan disio nopo nga amu sumuku kumaa pogun do Vatikan nga kumaa do kopomorintaan do kepaderian om kerohanian Paus id minaan poindalano' maya Kuria Rom. Ngaran Kapamalahawan nopo disio nga miboyo kumaa tonggungan disio id Pogun Vatikan iri no tu Sovrano dello Stato della Citt del Vaticano ("Luguan Pogun, Pogun Vatikan"). 
Piromutan miampai labus
Pogun nopo diti nga nakaanu kookunan id siriba kooturan-kooturan antarabansa, nga Takhta Osundu no i manarampos piromutan diplomatikmontok puru dau suai ko'piromutan gana kuasa di sondii i sinumuang do pibatasan antarabansa. Mantad dii, aiso o koumatan diplomatik sondii do pogun diti. 
Kota Vatikan nopo nga iso mantad pogun i au kaanu manahak tionon kumaa kedutaan gama okuri tionon. Kedutaan-kedutaan songkosuayan Takhta Osundu nopo nga hilo id kota Rom.
Ginayo do Kota Vatikan nopo nga aiso pionitan miampai rahung tagayo Takhta Osundu sabaagi iso entiti di misuai om tinuridong lobi osopung mantad pogun dii. Sundung do ingkaa, humompit ii id suang kotinanan antarabansa pointantu i kitonggungan tumanud do sidtana' toisoiso kinoyonon sabaagi puru poinggonop toi ko' puru mogigintong, ii no:
Rangkuman wilayah Kota Vatikan kohompit no Dataran Santo Peter, Basilika Santo Peter, Tioyon (palace) Apostolik om suusuai po. Wilayah nopo diti nga nosorilian do iso tembok ii nogi piolitan anatarabansa do Kota Vatikan om pogun Itali.
Kewarganegaraan nopo pogun diti nga au poingimpou do jus sanguinis (kosusuon do mamasok toisoiso pogun sundung id labus pogun dii) om nogi jus soli (kosusuon id pogun dii) nga maya jus officii, ii no maya penjawatan gama id suang tinori koobian kumaa Takhta Osundu. Koubasanan nopo, olimpupusan o status kewarganegaraan diti ini kalapas aawi koobian dau. Kewarganegaraan nga milo nogi potilombuson kumaa koruhang, molohing om sakag miampai syarat poingion yolo miampai di mongingigit kewarganegaraan dii. Minapalabus o Takhta Osundu do pasport koobian om diplomatik. Kota Vatikan nopo nga lobi kumaa papalabus pasport koubasan kumaa mamasok dau.
Isai-isai nopo i noidu kewarganegaraan Vatikan miampai aiso kewarganegaraan suai nga osiliu mamasok Itali smiagal di nokomoi id Pibatasan Lateran.
Kiwaa 558 tulun i haro kewarganegaraan Vatikan kaampai no i Paus sondii om soginumu 246 tulun i poingion id pogun dii i aiso kewarganegaraan gisom 31 Momuhau 2005.
74% mantad 557 mamasok nopo diii nga kukumaraja ponimungan:
58 tulun kardinal i poingion id kota Rom, kogumuan id labus kinoyonon Vatikan;
293 tulun paado, puru misi diplomatik Takhta Osundu i poingion id pogun suai, mombontuk sampapas ginumu mogigion pogun dii.
62 tulun paado suai i kumaraja montok Kota Vatikan nga okon ko poingion no id pogun dii.
101 puru Pengawal Swiss mombontuk 18% ototongkop mogigion Vatikan, om kiwaa 55 no tulun toomod suai i kiwaa kewarganegaraan Vatikan.
Victoria nopo nga wilayah bobos okoro do Australia i kosuang id Benua dii (Tasmania au kohompit) om ribu-ribu bandaraya Melbourne. Victoria nopo nga id boogian silaubaat benua Australia miampai ginumu mogigion 5,022,300 juta (Mahas 2005), nopo nga wilayah miampai mogigion tasapou koduo id Australia. Linaab nopo dii nga 237.629 km.
Victoria nopo nga nokotongkiad mantad wilayah New South Wales om nosiliu koloni i nakagabas ontok toun 1851 kalapas kinaantakan perburuan emas bobos agayo id pomogunan soira norubaan o tambang-tambang emas id Ballarat om sumuduhut id Bendigo.
Ontok 1 Milatok 1901, notonduli o Victoria nosiliu wilayah id Persemakmuran Australia miagal wilayah-wilayah suai. Pogulu ibu negara Australia dinondo, Canberra, do nokoimagon, Melbourne nopo nga ibu negara Australia pointopot mantad toun 1901-1927.
Viitna nopo nga iso kampung id Paroki Kadrina, Watas Lne-Viru, id koibutan Estonia. Kampung nopo diti nga poinladsong poingompus ralan TallinnNarva (ralan tagayo Estonia No. 1; soboogian mantad E20), kiikiro 71km id kosilahon Tallinn. Ontok 1 Milatok 2007, kiaa 83 populasi id Viitna.
Ointutunan o Viitna miampai kadai moginum kinawayaan (Viitna Inn) poinladsong id disan ralan tagayo. Noroitan kumoinsan o kadai diti ontok toun 1768 om mantad dii insaru osorob id nombo kinasaraban kolimpupuson nopo nga ontok 1989. Baino nopo, notonduli no kawagu kadai diti om beroperasi sabaagi restoran om nogi kiwaa iso upis pos.
Kolumpa Viitna Pikkjrv om Viitna Linajrv nopo nga poinladsong id boogian kabaatan kampung Viitna.
Viktor Axelsen (nosusu 4 Milatok 1994 id Odense) nopo nga songulun mamain Badminton mantad Denmark. Koumbal isio nakalantoi id Kejohanan Junior Dunia 2010 miampai minangala do mongongobi Korea, Kang Ji-wok om nosiliu mamamain Eropah koiso i nakaanu gelaran dii. ontok 2011, naala isio do mamamain Malaysia Zulfadli Zulkiffli om nokolimbou taang koduo.
Viru Folk nopo nga festival muzik id Estonia i pohoroon ontok wulan Magus id Ksmu mantad toun 2008.
Pohoroon o festival diti do kotinanan okon untung (MT) Viru Folk, miampai Peep Veedla sabaagi panganjul toponsol. Mantad toun 2013, manahak o Viru Folk do tarad kumaa muzik om koubasanan mantad wilayah pointantu montok monikid edisi festival.
Id pialatan toun 20102020, mogisuusuai o ginumu tutumombului mantad 4000 tulun (ontok toun 2020, gama do pandemik Corona) gisom 12 000 tulun. Tumanud ponoriukan, 63% mantad tutumombului nopo nga kiumul mantad 2150 toun om 66% nopo mantad dii nga tondu.
Nokotorimo o Viru Folk do EFFE Label mantad Persatuan Festival Eropah (European Festivals Association) soginumu induo ii no ontok toun 2015 om 2017.
Vivo Communication Technology TD-LTE (lohoon sabaagi Vivo, pinomungaranan i kopihondot do hogot Esperanto, "hidup") nopo nga iso syarikat laguwagu Republik Rakyat China i poinsanganu do BBK Electronics i ,minomonsoi do tolipun kandai, rogingot tolipun kandai, perisian, om nogi perkhidmatan id talian. Nokoturidong iti ontok 2009 id Dongguan, China. Syarikat diti nopo nga popoburu perisian montok tolipun diolo miagal ko' Vivo Aplikasi, Manager i poinsuang id sistom operasi di poinlongkod Android diolo id nombo do nointutunan iti sabaagi Funtouch OS.
Vladimir Putin toi ko Vladimir Vladimirovich Putin nopo nga songulun puru politik id pogun Rusia om Presiden Rusia di dondo. Nokoumbal nogi yau nokosiliu do Perdana Panalad Rusia id siriba di Presiden Boris Yeltsin (1999-2000) om Dmitry Medvedev (2008-2012).
Nakaanu i Wahibah do ijazah kedoktoran (Ph.D) id suang Sejarah Silam mantad Universiti Kebangsaan Malaysia ontok toun 2014. Nakaanu isido Ijazah Sarjana id suang gana Tamadun Silam mantad Fakulti Usuluddin, Universiti Malaya ontok toun 1998. Ontok 1989, nakaawi isido ponginabasan doid ijazah Sarjana Muda Usuluddin id universiti di miagal, Universiti Malaya.
Waig (formula kimia: H2O) nopo nga kakamot kimia di koulai do bontuk lanak do linasu id linimput om sosotol di koubasanan. Waig di kopio nopo nga aiso roso', wotik om aiso tuwou. Formula kimia dau nopo ga popokito iso molekul waig nosiliu mantad duo atom hidrogen om iso atom oksigen. monikid koposion di pomogunan momoguno waig do tumilombus poimpasi.
Waig koulai id tolu bontuk iri no pepejal, lanak om gas. Waig di poinlanak nopo nga bontuk waig id ogumu kopio okito posorili pomogunan diti. Waig id bontuk gas nopo nga kukus toi ko' bolobou di naasil mantad waig di narasakan toi nokogolok. Waig id bontuk pepejal nopo nga ais di aasil nung waig maan pokodowo'. Waig nokopuli 71% mantad rinantai pomogunan, kogumuan nopo nga id rahat om karahatan (soginumu 96.5%)
Boros "air" (mantad boros Tabai) nokolintuhun mantad gamut Proto-Austronesia wahiR di gulu po nopo nga lobi poimbida kikomoyon "waig" toi ko' "bawang"
Ii dipogulu nopo nga, nokoumbal i Wan Azizah do nopili sabaagi Puru Parlimen Permatang Pauh mantad 1999 gisom 2008 om Luguan Sasaap id Dewan Rakyat mantad Gomot 2008 gisom 31 Madas 2008, om gisom do Mikat 2015 gisom Mikat 2018, pogulu do dinuanan o goduduo jawatan di montok poporuhai koulian do sawo dau ii Anwar Ibrahim kumaa id pejabat politik.
Nosusu isido ontok do 3 Momuhau 1952 id Hospital kandang Kerbau, Singapura, ii ontok dii nopo nga kakal po sombogian mantad Malaya (baino nopo nga Semenanjung Malaysia). Nakaanu isido do ponudukan gulu id Sikul St. Nicholas Convent, Alor Setar. Minonilombus isido do ponginabasan kumaa id Kolej Tunku Kurshiah id Seremban. Tumilombus, nooputan disido do ponginabasan kumaa id Dublin, Ireland (1973) hinombo isido nopo nga nakaanu ijazah id gana dokutul porubatan. Id universiti nogi, nokotorimo isido do gaa Pingat Amas MacNoughton-Jones. 
Nakasawo isido (ontok umul 23 toun) miampai di Dato' Seri Anwar Ibrahim (ontok umul 28 toun) om poingkaraja id Hospital Besar Kuala Lumpur. Mantad po di toun 1973 po, nokopintutun yolo maya do sakaping gambal di Anwar, i ontok dii nopo nga Presiden ABIM. Pirubaan dii nopo nga pinalan do tambalut diolo ontok do 1979, ontok do maamaso memuncak o Revolusi Iran. Pirubaan koiso diolo nopo nga id kantin HBKL om nolimpupusan id jinjang pelamin ontok 26 Mansak 1980. Au osokodung o tapa di Wan Ismail di timpuunon ii nga soira do nakaanu tanak koiso, nga nokoinsomok o piromutan paganakan diolo. 
Soira do nakalapas om natahan o koruhang dau, i Datuk Seri Anwar ontok 20 Manom 1998. Minonguhup i Datin Seri Wan Azizah do monuridong Simpung Keadilan Nasional (i baino Simpung Keadilan Rakyat) ontok 4 Ngiop 1999 om minongigit do jawatan sabaagi do presiden.
Soira do nakalapas i Anwar ontok toun 2008, nosiliu isido sabaagi Momilin Umum (de facto) mantad do simpung dau gisom toun 2015.
Minampayat isido do pilihan raya koiso montok tirikohon parlimen Permatang Pauh ontok toun 1999, hinonggo nakalantoi isido om nakaala' di Dato' Seri Ibrahim Saad miampai iso majoriti 9077 undi. Nakaanu isido do papakakal tirikohon di id suang pilihan raya. gisom do toun 2004 miampai majoriti tokoro kopongo piipiro pongintaban kawagu. Nakaala' isido di Ustaz Firdaus.
Ontok 8 Gomot 2008, insan po kawagu i Wan Azizah do suminaap di Ustaz Firdaus om insan po kawagu nakaanu do pinapakakal tirikohon Permatang Pauh i mobi do Simpung KeADILan Rakyat, sabaagi simpung komponen Pakatan Rakyat, om nogi nampayat do PAS om DAP. Isido nogi nga mantan Luguan Sasaap Malaysia.
Monorimo tombului pantang mantad do Perdana Panalad India, Shri Narendra Modi
 Wasai Gitgit nopo nga wasai id Bali, Indonesia. Ii nopo nga ponong koibutan do pulou Asia Silaubaat id pialatan ibu kota pulou laid do Singaraja om kampung id pisuk-pisuk Munduk. Wasai nopo diti nga kinoyonon podtuongisan di ointutunan id Bali, ointutunan maya kinawas om roun id posorili dau om nogi kulam pingkaahan (mingkaau) sandad, milo pamanahon maya solug kiwatu. Wasai nopo diti nga hilo id Kampung Gitgit id Watas Sukasada, kiikiro 10 kilometres (6.2mi) mantad Singaraja, 26 kilometres (16mi) mantad Munduk om 83 kilometres (52mi) mantad Tutubpoon Kapal Tulud Ngurah Rai Denpasar.
Wasai Mahua nopo nga iso wasai i poinladsong id Kampung Patau, id watas do Tambunan, Sabah, Malaysia id suang do Taman Pogun Dayat Kroker i notadbir do Taman-Taman Sabah id siriba do Komontirian Kotombuluyan, Koubasanan om Winoun Posorili pogun. Kinawas do wasai diti nopo nga 17 metres (56ft) miampai rinalom do 1.2 meter om nokosiliu sabaagi iso pamagayat do ekokotombuluyan montok watas diti om nogi pogun Sabah.
Wasai Mahua nopo nga iso pamayat sandad posorili montok tutumombului id Sabah om noukaban kumaa tulun ginumuan mantad po di toun 2003 om nokosiliu sabaagi kinoyonon ririkoton do tutumombului mantad suang om labus pogun. Antakan di 2006, nakaanu do 5,022 tutumombului o wasai diti om nokoingkawas kumaa 13,000 maamaso di toun 2013.
Wasai Maliau nopo nga otutunan kopio miampai wasai turu simbou. Wasai diti nopo nga i bobos tagayo mantad toinsanan wasai di otutunan id Kinoyonon Ponondulian Lembangan Maliau id watas Tongod, Sabah, Malaysia. Wasai Takob Akob om wasai Giuk nogi nga poinladsong id kinoyonon di miagal.
Wasai Takob Akob nopo nga iso mantad piipiro wasai di wagu norubaan id Kinoyonon Ponondulian Lembangan Maliau, id Sabah, Malaysia. Wasai Takob Akob diti nopo nga pinungaranan maya do puun di kaagal-agal do manggis i norubaan id sampaping do wasai dii.
Kinawas do Wasai Takob Akob nopo nga 38 metres (125ft) om nokosiliu sabaagi do wasai bobos takawas id Lembangan Maliau, Sabah Malaysia.
Poinladsong lobi kuang 3.5 kilometer mantad Kem Nepenthes (Kem Trofi Unta), lobi kuang sanjaam do trekking.
Wasai Tawai nopo nga poinggompi id suang Hutan Simpan Tawai i tamangan do Jabatan Perhutanan Sabah.Mantad nopo Kem Hutan Hujan Tawai (TRC), osusui o wasai diti miampai mindakod apat nulu kisinodu 7km.
Wataru End ( , End Wataru, nosusu ontok 9 Mansak 1993) nopo nga maamamain buul profesional Jipun i mamain sabaagi defensive midfielder montok kalab Liga Perdana Inggeris, Liverpool om kapten do tinimungan kabansaan Jipun.
Minongimpuun i End do gama id kalab J1 League, Shonan Bellmare pogulu minundaliu kumaa Urawa Red Diamonds ontok 2016, hinombo nakalantoi isio id pialaan liga om Liga Juara-juara AFC 2017. Ontok 2018, minamung isio do Sint-Truiden id suang Liga Pro Belgium, pogulu pinoolos kumaa kalab Bundesliga, VfB Stuttgart ontok 2019. Minanain isio kontrak tatap miampai Stuttgart ontok Ngiop 2020, om noiliu kapten tinimungan dii hiza musim kolimpupuson dau id Jerman. Minamung i End do Liverpool ontok Magus 2023.
Debut i End montok tinimungan kabansaan Jipun ontok 205, om mantad dii nokopomonsoi lobi 60 kinoimbulayan (penampilan) montok tinimungan kabansaan, kohompit no duo FIFA World Cup om duo AFC Asian Cup. Nosiliu isio kapten montk Jipun di kumoinsan nogi ontok Mahas 2023.
Minongimpuuni End gama profesional miampai Shonan Bellmare. Kalapas pinolintuhun liga ontok 2013, minonguhup isio Shonan mininsawat kawagu kumaa J1 League, minopoguul 7 gol id suang 38 pialaan liga soira nakalantoi yolo J.League Divisyen 2 ontok 2014. Nokotilombus o prestasi dau ontok musim sumusuhut, hinombo minopoguul isio apat gol id suang 31 pialaan liga om minonguhup tinimungan dau modimpot koiyonon oliwawos id taang ko-8.
Soginumu 23 gol di End id suang 167 pialaan solinaid disio id kalab dii.
Kagayat o prestasi di End, om osikap naanu do tinimungan J1 League, Urawa Red Diamonds, i nakaanu taang koduo ontok musim pogulu dii. Id suang kimpin kumoiso disio miampai kalab wagu, nakalantoi i End do Piala J.League 2016, minopoguul penalti kinalantayon id suang penentuan sepakan penalti id pialaan kolimpupuson. Ontok musim sumusuhut, nakalantoi isio id Pialan Bank Suruga 2017, om nogi kapamantangan bobos akawas id buul sipak Asia, Liga Juara-Juara AFC 2017.
Soinaid id Urawa Red Diamonds, nokotimung i End onom o gol id suang 109 pialaan.
Minamung i End do Belgian Pro League, Sint-Truiden ontok 2018, minamain soinaid sontoun id kalab dii om nokopomonsoi 2 gol.
Ontok 13 Magus 2019, pinooos i End kumaa kalab Jerman VfB Stuttgart gisom kolimpupuson musim. Ontok Ngiop 2020, minanain o Stuttgart di End miampai pointatap. Ontok 26 Milau 2020, minonginwagu i End kontrak miampai VfB Stuttgart gisom Mahas 2024.
Ontok 25 Mansak 2022, i End no minopoguul montok Stuttgart id suang kinalaa 12 kumaa 1899 Hoffenheim. Insan po kawagu, nokopoguul isio id suang kinalantayon 3-2 do kalab dau kumaa Borussia Mnchengladbach. Ontok 14 Mikat 2022, minopoguul i End gol kinalantayon ontok timpu kecederaan id suang kinalantayon 21 kumaa 1. FC Kln montok manampasi Stuttgart mantad play-off penyingkiran om manamong kinoynon diolo id suang Bundesliga 202223.
Kopoitanan kotohurionon di End montok Stuttgart nopo nga id suang pialaan turugan koiso DFB-Pokal monongkiala do TSG Balingen ontok 12 Magus 2023, id nombo minopoguul isio gol kaapat id kinalantayon 40.
Ontok 18 Magus 2023, minanain do kontrak i End solinaid apat toun miampai kelab Liga Perdana Inggeris, Liverpool miampai yuran soginumu 16 riong. Nosiliu isio maamamain buul Jipun koduo i mamin montok kalab dii kalapas di Takumi Minamino i minamung do kalab dii ontok toun 2020. Ontok tadau sumusuhut, debut isio id Liga Perdana montok kalab Liverpool monongkiala miampai Bournemouth, sinumuang sabaagi maamamain ponowoli ontok minit ko-63. Rinayou i End montok prestasi dau, nakasala doid iso no hantaran. Ontok 27 Magus, minongimpuun i End pialaan koiso dau montok Liverpool om Liga Perdana id kinalantayon monongkiala miampai Newcastle United. Ontok 27 Manom, minomonsoi isio kosolimbahan poinggonop koiso id Anfield om minanakadai kumaa kinalantayon do Liverpool id suang turugan kotolu Piala EFL monongkiala Leicester City, minonguhup gol papatantu di Dominik Szoboszlai. Ontok 26 Gumas 2023, minopoguul i End gol koiso dau montok Liverpool id kinalantayon 51 kumaa Toulouse hilo Anfield id suang Liga Europa UEFA..
Ontok 3 Momuhau 2023, minopoguul i End do kumoinsan id Liga Perdana, gol piagalan kalapas apat nogi minit pinosuang sabaagi maamamain ponowoli, id suang kinalantayon 43 kumaa Fulham. Kalapas dii, minongimpuun isio turu pialaan sumusuhut soira nakalantoi o Liverpool monongkiala miampai Sheffield United, Crystal Palace, West Ham United om Burnley. Sabaagi pamagatangan montok goos dau, nopili i End sabaagi Maamamain Bobos Abantug Tulan Diti Liverpool (Liverpool's Player of the Month) montok wulan Momuhau. Minamain isio 120 minit poinggonop id suang pialaan kolimpupuson Piala EFL 2024, id nombo minangala o Liverpool do Chelsea 10, omm ii no trofi kumoiso disio miampai kalab diti.
Koinsoruan nopo, mamain i End sabaagi defensive midfielder, nga milo nogi sabaagi centre-back. Kabaalan dau mambasa pomoinan minonguhup dau momodimpot kalantayon id suang Bundesliga, om nakagampot reputasi sabaagi prolific ball-winner. Hiza mamain id Jerman, nokosuang isio id kinoyonon bobos akawas id suang Bundesliga montok bobos insaru magahau buul, om koduo bobos ogumu montok monguasa buul om takel.
Liwang web poinhimagon Liga Perdana minapatayad do, id Liverpool, tonggungan toponsol nopo di Endo nga mongongoi buul om monguasa kawagu buul miampai asamit (picking up loose balls and recycling possession). Kaanu nogi isio momonsoi pomoinan aktif soira nuru, mononsog kowolihan buul om momonsoi takel.
Watas Beluran nopo nga iso watas kotoinaan id pogun Sabah, Malaysian ii no soboogian mantad Boogian Sandakan i popohompit do watas Beluran, Kinabatangan, Sandakan, Telupid om Tongod. Ibu watas (ibu daerah) nopo diti nga poinladsong id Pekan Beluran.
Ngaran Beluran nopo nga naanu mantad ngaran iso nulu id watas diti. Id suang boros Labuk Dusun, Sungai om Tidong, nulu nopo dii nga lohowon sabaagi "Buludan". Kiwaa piipiro kosimbanon hiza kopomorintaan British gama do kopolombusan upisol kolonial British i au otopot om au alantas mimboros momoguno boros kinoyonon, i minoposiliu "Buludan" kumaa "Beluran" i pinotindohoi gisom baino.
I nopo pogulu, ointutunan o watas diti sabaagi watas Labuk-Sugut om haro mantad di timpu kotoinaan Syarikat Berpiagam Borneo Utara. Ii nopo nga iso mantad watas bobos nokopogulu id Borneo Kosilahon. Tinuridong o Upis Kotoinaan Watas Beluran ontok toun 1916, nga nobunsoroi ngaawi o oinsanan rekod om data kokomoi watas diti masoSangod Pomogunan Koduo. Tumanud piipiro toud laid, pinosiliu i B.S Willie sabaagi Upisol Watas Beluran ontok 1945 miampai nosiliu o Klagan sabaagi longkod kotoinaan koiso montok Watas Labuk-Sugut, nga gama insaru oluyudan o kinoyonon dii, pinawaliu do puru kikuasa British o longkod kotoinaan hilo id gakod nulu id kinoyonon i ointutunan sabaagi Beluran do babaino.
Mirontob o Cork miampai apat watas suai: Kerry id kabaatan, Limerick id koibutan, Tipperary id koibutan kosilahon om Waterford id kosilahon. Watas diti nopo nga soboogian do padang sakot Golden Vale mantad do Kanturk id koibutan kumaa do Allihies id kabaatan. Wilayah kabaatan kotonobon kohompit no Cork Kotonobon, nopo nga iso ririkoton do tutumombului id Ireland, otutunan miampai kotogisan di mogiraarapang om monumen megalitik, om sabaagi titik kotimpuunon montok Ralan Atlantik Olias. Institusi id taang kotolu bobos tagayo id pomogunan nopo nga Universiti Kolej Cork, i pinotimpuun di toun 1845, om populasi mokiikinobos soginumu lobi kuang 22,000. Industri songkinoyonon om majikan kohompit no syarikat laguwagu Dell EMC, upis do Eropah Apple, om koperasi susu miampai sanganu nopo nga momuumutanom Dairygold.
Watas diti nopo nga otutunan sabaagi "watas susumangod", ngaran di pinatahak di Raja Henry VII mantad England montok monokodung, id suang do pogumbalan aiso naanu-anu maamaso panangadan di toun 1491, Perkin Warbeck, i minamarait sabaagi Richard om Shrewsbury, Duke of York.
Kinoyonon kolunduan songkinoyonon id watas Cork om kakadayan Cork nopo nga todbiron do pihak kikuasa songkinoyonon Majlis Watas Cork om Majlis Kakadayan Cork. Sinimbanan o rontob montok duo kinoyonon diti do ponimbanan rontok Cork 2019. Watas diti nopo nga soboogian mantad Wilayah Kabaatan om haro limo mongobi id Pitimbungakan Wilayah Kabaatan.
Montok pomilian do Dil ireann, kakadayan om watas diti nopo nga nabaagi kumaa limo kinoyonon momili: Cork Kosilahon, Cork Koibutan-Pintangaan, Cork Koibutan-Kotonobon, Cork Kabaatan-Pintangaan and Cork Kabaatan-Kotonobon. Minogiampai yolo montok popotonduliu do 18 timbalan (TD) kumaa Dil. Iti nopo nga boogian id kinoyonon momili id Kabaatan montok pomilian Eropah.
Lobong baji, Glantane Kosilahon
Cork nopo nga watas bobos tagayo id Ireland tumanud do kinoyonon, om i bobos tagayo mantad onom watas Munster tumanud do populasi om kinoyonon. Tumanud do bancian di toun 2022, populasi montok pointongkop watas nopo nga 584,156 tulun. Cork nopo nga watas kumoduo-bobos togumu id Pogun dii, om watas kotolu bobos togumu mogigion id pulou Ireland.
Watas Cork nopo nga poinladsong id provinsi Munster, mirontob miampai Kerry id kotonobon, Limerick id koibutan, Tipperary id koibutan kosilahon om Waterford id kosilahon. Miilang o watas diti do rontob konuluhan di misuai miampai do Tipperary om Kerry. Bontuk do turos pomogunan id piolitan do Kerry nopo nga nobontuk di 360 om 374 riong toun di nakatalib, sabaagi soboogian mantad koiongkawasa dayat MacGillycuddy's Reeks om Nulu Caha. Nokoindalan iti maamaso timpu Devonian soira Ireland nopo nga soboogian mantad tindal benua di lobi agayo om poinladsong id kabaatan khatulistiwa.Topografi timpak om dolungan id kinoyonon diti nopo nga kikowoowoyoon do rabung di otidong i nobontuk maamaso timpu Hercynian, id timpu kolopion om poninanan nuluhon lobi kuang 300 riong toun di pogulu.
Duo nohopod om apat baroni kinawayaan nopo nga poinladsong id watas diii bobos togumu mantad hinggo-hinggo watas id Ireland. Hali pia baroni dii nopo nga noiktiraf miampai rasmi sabaagi unit, au no gunoon iti montok tudu togori. Status rasmi diolo nopo nga pinokito do Pason Ngaran Kinoyonon i winonsoi mantad po di toun 2003, hinonggo ngaran rasmi baroni Ireland nopo nga pinatayad. Daerah ini mempunyai 253 paroki don ginumuan. Townlands nopo nga boogian sidtana' bobos tokoro i notakrif miampai rasmi id Ireland, miampai lobi kuang 5447 kinoyonon kakadayan id watas dii.
Nuluhon om habitat tana takawas
Wayaan Beara, maya do konuluhan Slieve Miskish
Konuluhan id watas dii nopo nga nokoingkawas id suang do timpu poninanan nuluhon lobi kuang 374 gisom 360riong toun di pogulu om kohompit no do Slieve Miskish om Nulu Caha id Semenanjung Beara, Nulu Ballyhoura i mirontob miampai Limerick om Nulu Shehy i kisuang do Knockboy (706 m), timpak bobos takawas id Cork.Nulu Shehy nopo nga poinladsong id piolitan do Kerry om milo rikoton mantad do Priests Leap, miinsomok miampai kokompungan Coomhola. Kinoyonon tana takawas Ballyhoura, Boggeragh, Derrynasaggart om Mullaghareirk minomoruhang do julat habitat i norubaan id watas diti. Habitat nopo nga oponsol id tana takawas kohompit no paya selimut, rumun, tasik glasier, om padang sakot tana takawas. Cork nopo nga haro timpak watas ko-13 bobos takawas id Ireland.
Tolu bawang i otutunan sabaagi Bandon, Blackwater, om Lee, om dolungan diolo monguasai do Cork taatanga. Habitat id dolungan om tapatau oluyudan kohompit do talun, paya, pakis, om padang kisakot watu kapur i ogumu o kawo poingion. Lumuyung o bawang Bandon maya piipiro kakadayan, kohompit noDunmanway id kotonobon do kakadayan Bandon pogulu lumuyung kumaa Tuundorongon Kapal Rahat Kinsale id kotogisan kabaatan. Lough rahat Cork nopo nga kohompit no Lough Hyne om Lough Mahon, om watas diti nopo nga kiwaa ogumu tasik tongokoro. Iso kinoyonon di nobontuk id kopitongkiadan do Bawang Lee kumaa rapang wayaan i kawaya do pulou kitalun, mombontuk 85 hektar tana paya did posorili do kotolunan Cork. Agensi Pongumoligan Winoun Posorili nopo nga pinopoindalan do pongintangan pomowoigan id Watas Cork id pialatan do toun 1995 om 1997, i minongintutun do 125 bawang om 32 tasik i poinghompit do kooturan
Tana om talun
Miagal do kogumuan boogian id Munster, ogumu tana pomutanaman di oruak id Cork, om nogi ogumu o paya om tana hobut. Lobi kuang 74, 000 hektar tana hobut id Cork, miampai 9.8% mantad ginayo do tana watas diti. Cork nogi nga haro boogian takawas id suang do talun pogun, miampai lobi kuang 90,020ha  kinoyonon montok talun om kokoyuan, mombontuk 11.6% mantad ginumu pointongkop pogun om lobi kuang 12% mantad kinoyonon tana Cork. Iti nopo nga ponokowalai montok iso boogian kolimpupuson do talun sandad id Ireland om Eropah.
Mizen Head nopo nga titik bobos ponong kabaatan kotonobon id Cork om Ireland
Mamaamasi tolias
Gagak berkerudung, Corvus cornix nopo nga tombolog koubasan, lobi-lobi no id kinoyonon do miinsomok miampai kotogisan. Gama do komilaan tombolog diti montok (soroinsan-insan) mangakan do tanak kambing tokoro, pinimpatai o tombolog id Watas Cork diti momoguno sinapang maamaso timpu nokoburu diti. Iso koleksi alga marin nopo nga pinosuang id herbarium jabatan botani id Universiti College Cork. Soboogian mantad kotogisan Kabaatan Kotonobon nopo nga kinoyonon ririkoton montok mogintong do tombolog di ingkuri no okito, miampai Cape Clear sabaagi kinoyonon tapangkal montok mogintong do tombolog. Pulou diti nogi nga ponokowalai montok iso mantad piipiro koloni gannet id posorili do Ireland om UK. Garit kotogisan Cork nogi nga pioniton miampai mogintong do sada paus, om piipiro kokitanan do sada paus sirip, jerung mogunsinidang, paus perintis, paus minke om spesies suai.
Garit kotogisan
Intangai nogi: Katayadan do pulou id Ireland
Cork nopo nga haro landskap konuluhan om apatau miampai ogumu kotogisan om piras rahat poingompus do kotogisan. Kabaatan kotonobon Ireland nopo nga otutunan kopio id boogian do gasait om piipiro id Cork kohompit no Semenanjung Beara, Sheep's Head, Mizen Head, om Brow Head. Brow Head nopo nga titik bobos kabaatan tana tagayo Ireland. Ogumu o pulou id labus kotogisan watas, lobi-lobi po id labus do Cork Kotonobon. Carbery's Hundred Isles nopo nga pulou id posorili do Long Island Bay om Roaringwater Bay.
Fastnet Rock nopo nga poinladsong id Rahat Atlantik 11.3 km kabaatan tana tagayo Ireland, poposiliu do titik bobos kabaatan Ireland. Ogumu pulou di otutunan id Cork, kohompit no do Bere, Pulou Besar, Sherkin om Cape Clear. Miampai pangaga'an 1,199km (745mi) garit kotogisan, Cork nopo nga iso mantad tolu watas i kiwaa garit kotogisan bobos tanaru id Ireland, miampai do Mayo om Donegal. Cork nogi nga iso mantad tolu watas i mirontob miampai duo kinoyonon kiwaig - Rahat Celtic id kabaatan om Rahat Atlantik id kotonobon.
Sasakayon toponsol id Cork nopo nga miagal do:
Rail: Iarnrd ireann's InterCity, Komuter om servis koritapui Freight
Sea: Tuundorongon Kapal Rahat Cork id Cork Harbour
Ngaran paganakan di koubasan id watas diti nopo nga Barry, Buckley, Callaghan, Connell, Connor, Crowley, Lynch, McCarthy, Murphy, O'Leary, O'Sullivan, Sheehan, Walsh, om Fitzgerald (i kotohuri miampai torbitan Norman).
Intangai nogi
Sinuat poingkapal nopo nga popokito watas okon ko' todbiron.
Poinsuang do kurungan nopo nga watas okon ko' tradisional. nopo nga watas okon ko' todbiron id Koibutan Ireland
Keningau nopo nga iso watas id boogian labus kakadayan do Sabah, Malaysia. Poinwiliu o watas Keningau id boogian labus kakadayan ponong sawat kotonobob do Sabah. Longkod togori watas diti nopo nga id Keningau om piipiro kakadayan suai kohompit no Tulid, Sook, Liawan om Bingkor.
Nokoimagon o Watas Keningau mantad po di toun 1915 maamaso id siriba kopomorintaan do Syarikat Berpiagam Borneo Utara British. Nosiliu nogi o Keningau sabaagi kinoyonon kopomorintaan do soujor Jopun id Sabah aantakan do tontok pendudukan Jepun.
Poinwiliu o Watas Keningau id koibutan do boogian Labus Kakadatan do pogun Sabah miampai kinogoyoon 3,533 posogi. Nokogontob o watas diti do watas Tenom ponong kotonobon do rahat, Tambunan id koibutan, Ranau id Kosilahon Rahat Tongod id kosilahon om Nabawan ponong kabaatan.
Iso nopo mantad timpak bobos akawas id watas diti na Yana Urqu miampai kinawas kiikiro 4,600 m (15,100 gakod). Nulu suai nopo nga pinatayad id siriba:
Mogigion nopo id watas diti nga kogumuan momogun mantad tinaru Quechua. Boros Quechua nopo nga boros apangkal i pinsingilaan do majoriti mogigion (86.03%)mantad tokoro po, 13.71% mogigion nopo nga mimpuun momoguno Boros Sepanyol (Bancian Peru 2007).
Songulun susumayau saqra mintong do perarakan Mamacha Carmen mantad balkoni
Papaharo o mogigion id watas diti do karamayan monikid toun montok mamantang santo mongumolig diolo, Mamacha Carmen. Owiton o patung di Haahangai Maria id perarakan maya ralan-ralan, poguluanan om suhutonon do susumayau tradisional mantad mogisuusuai kawo om ogumu tutumombului id karamayan. Sayau tradisional nopo di posolimbahon ontok karamayan diti kohompit no Chukchu, Ch'unchu, Qhapaq negro, Qhapaq Qulla om Saqra.
Ranau nopo nga iso watas id Boogian Kotonobon, koibutan Pogun Sabah, Malaysia. Pikiikiro 70,649 ginumu tulun mogiigion ontok di toun 2000. Longkod pentadbiran watas diti nopo nga poingion id Ranau om kakadayan suai di haro id watas diti nopo nga poinsuang no o Kundasang. Kogumuan mogiigion watas Ranau nopo nga tulun Kadazan-Dusun.
Watas Labuan - Pinopunso o watas Labuan gama do nokosiliu do Wilayah Pisompuruan.
Watas di nokosimban do ngaran
Watas Nuluhon Garam dan Lamag kumaa watas Kinabatangan
Watas Labuk Sugut kumaa watas Beluran
Watas Pensiangan kumaa watas Nabawan
Bagas watas tokoro id Pogun Sabah
Watas Tokoro Kunak - Nokosiliu watas poimponu ontok 01 Mahas 1981.
Watas Tokoro Membakut - Nokosiliu watas poimponu ontok 09 Mansak 2023.
Watas Tokoro Putatan - Nokosiliu watas poimponu ontok 01 Gomot 2007.
Watas Tokoro Telupid - Nokosiliu watas poimponu ontok 01 Milatok 2014.
Watas Tokoro Tongod - Nokosiliu watas poimponu ontok 01 Gomot 2023
Watas tokoro di pinopunso
Watas tokoro Tambisan - Pinopunso id koiimpuunon 90-an
Sabaagi kota di bobos otuo id Ireland, ii no tu ningkakat do tulun Booyungan Viking id toun 914. Ngaran kota diti naanu mantad boros Norse Kuno: Vedrarfjord. Id toun 1137, Diarmuid MacMorrough, Raja Leinster nokirar do manganu kokuasaan do tanah Waterford. Nga id toun 1170, ginumuli kagu yau manangod do tulun id Waterford montok magahau do kokuasaan miampai askar siwa booyungan Normand id kolunduan di Richard de Clare, 2nd Earl of Pembroke (Strongbow). Id sangod di, minikuhup ii Diarmuid MacMorrough om ii Richard de Clare monoroli om manaap do Wateford, sabab tanah di nopo nga kiwa koumoligan di apagon di toliban. Mantad sangod diti nogi oo kinosuangon do Booyungan Anglo-Normand id Ireland. Id toun 1171, Henry II mantad Inggris sinumondot id Waterford. Mantad di pogulu, Waterford no oo kinoiyonon do Sosondoton (pelabuhan) di bobos oponsol id pogun Ireland. Gisom id hinotusan ko-19, kota diti nosiliu do longkod industri do tapangkal miagal ko pamansayan di kaca om produk-produk di momoguno do roromu kaca.
Waterford Treasures nopo nga tinimungan muzium id om kikomoi do bandar Waterford id Ireland. Iti nopo nga kiwaa apat entiti ii noonuan ngaran sabaagi do muzium (Muzium Timpu Pintangaan, Muzium Timpu Ireland, Muzium Mosik Ireland) om iso bongunan kinawayaan, bagas Tioyon (palace) Bishop. Toinsanan nopo diti nga poingiliu do miampaping om iso po kawagu bongunan kinawayaan nopo nga pungaranan do Reginald's Tower, ii kiwaa Muzium Waterford Viking. Toinsanan diti nogi nga poingiliu id Viking Triangle. Koleksi nopo nga kohompit no Roll Charter Waterford Hinotusan ko-14. Mikomoi do Waterford Treasure, kiwaa kafe om Epic Walking Tour om King of the Viking Virtual Reality Adventure.
Muzium Tontok Pintangaan nopo nga kiharo duo linimput tontok pintangaan, Diwan Choristers hinotusan ko-13 om Linimput Kabal Wain Datuk Bandar hinotusan ko-15. Ii nogi nga kiwaa do iso-iso basaan ii kakal po poimpasi ii ginuno di Henry VIII, tupi peyelenggaraan. Noonuan o gaa diti kumaa do Datuk Bandar Waterford, miampai no do bearing sword ontok toun 1536. 
Muzium Timpu Ireland nopo nga iso muzium timpu ii noukab ontok do 14 Mahas 2021. 
Muzium Perak Ireland nopo nga noukab ontok 24 Mahas 2021. 
Muzium Mosik Ireland nopo nga iso muzium ii pointarad kumaa kapatayon om kotungagan, ii noukaban ontok 15 Mahas 2023. 
Tioyon (palace) Bishop nopo nga struktur Georgia i kiumul do 250 toun om kiwaa do artifak mantad po do hinotusan ko-17 Waterford gisom dinondo. Arkitek Inggeris-Jerman Richard Cassels di timpuunon ii nopo nga mereka bontuk Tioyon (palace) Bishop ii nowonsoi di ontok 1741. Sundung do ingkaa, pamansayan nopo dii nga pinongo di arkitek John Roberts. Muzium diti nopo di timpuunon ii nopo nga Ponimungan (gorija) Ireland Bishop of Waterford. 
Menara Reginald nopo nga bongunan di totos otuo' id kogunoon sivik id Ireland om nokoimpuun mantad do 1003 M. Muzium Viking nopo nga kiharo do ogumu artifak. 
Waterford Treasures nopo nga papaanjul King of the Vikings Virtual Reality Adventure id Ponimungan (gorija) Perancis. Yolo nogi nga popotounda do Epic Walking Tour, ii mamanau sumorili do Viking Triangles. Kiwaa nogi iso kafe. 
Waterford Treasures nopo nga nokotorimo piipiro gaa, kohompit no pencalonan id suang kategori sompomogunan "Muzium om Gaa Tinungkusan" 2013. 
Watu nopo nga iso kakamot di nosiliu mantad mineral om pinotimung tumanud komposisi mineral. Ponontinimungan diti winonsoi tumanud
Suang mineral iri no kawo-kawo mineral di haro id watu dii.
Tekstur watu, iri no ginayo om bontuk hablur-hablur mineral id suang watu:
Koinano' (structure) watu, iri no kouludan gulong ginukad (mineral crystals) id suang watu.
Watu di orotian maya poinggonop kosoruan nopo nga otimungan tumanud proses kobontukon watu om milo maan babako' kumaa tolu tinimungan iri no: 
Watu igneus di nosiliu mantad magma nalanak, watu enapan mantad nosonod om nosotol do kakamot pointantu om watu metamorfosis nosiliu maya dou proses di pogulu om kosimban nogi kalapas noontok sotolon om linasu di asawat tomod. Tantak (case) id honggo kakamot organik kakal po do kibagas id watu otutunan do fossil.
Grotto of the Redemption nopo nga tinimungan koleksi watu om petrifications di haro id iso kinoyonon.
Ngaran watu tumanud saiz.
Watu kelikir - Sumuku do watu tongokoro di binabak, kubasanan nopo nga watu granit montok momonsoi talun-alun.
Tanak watu - Sumuku do watu tongokoro di poinsandad
Watu bongkah -Watu tangagayo di lobi agayo ko ginayo buul hoki.
Kopoilaan kokomoi Watu Pinotoruan Keningau id Upis Watas
Watu Pinotoruan Keningau nopo nga iso monumen id Keningau, Sabah i winonsoi poimbida montok momuhondom piomungan do Koloni Mahkota British Borneo Koibutan miampai bagas tana' jajahan Sarawak om pogun-pogun Pisompuruan Tana' Tabai montok mombontuk Malaysia.
Nawayaan
Saap kumaa Poninanan Malaysia
Sogu montok mombontuk Pisompuruan Malaysia di lobi agayo i popohompit do pogun di wagu nogi nakagabas ii nopo nga Pisompuruan Tana' Tabai, tana' siriba do British id Brunei, om koloni mahkota Borneo Koibutan, Sarawak om Singapura nokotoguang do saap mantad luguan tulun ginumuan id wilayah-wilayah dii.
Notumboyo kasari di o Majlis Perundangan Borneo Utara do manain Pibatasan Malaysia ontok 12 Manom 1962 kalapas minambanta' Pibatasan 20 Ahal Sabah i sinuat di Donald Stephens maamaso pibarasan montok mombontuk Malaysia. Mantad koburuon diti, haro kasari o kaganggarahan di atalang mantad luguan-luguan sandad tradisional Sabah i ointutunan sabaagi Orang Kaya-Kaya kokomoi do tunud pogun id suang pisompuruan wagu.
Jaminan i pinatantu id watu
Minokianu nogi o songulun di magaganu watu mantad kokomoi tadon watu dii tu watu dii nopo nga naanu mantad Bawang Senagang, okon ko Bawang Pegalan miagal di pinointalang id toud maamaso.
Kalapas piipiro siri pibarasan om konsultasi, pinointalang di Luguan Pambangkang Dewan Undangan Pogun om luguan nogi do kaadat-adato' tradisional, G. S. Sundang om tabang dau i Datuk OKK Sedomon mantad Kotinanan Kabansaan Pasok-Momogun Kadazan Miiso (Noulud kawagu sabaagi Kotinanan Kabansaan Pasok Nunukragang Miiso) do iso sogu montok popoingkakat Watu Pinotoruan i mongintigas do binatasan i pinatahak do karajaan Malaysia kumaa Sabah daamot do popogirot kesetiaan do mogigion labus kakadayan kumaa Malaysia. Nga tumanud di Zainnal Ajamain, songulun nawayaanwan Sabah, amu monokodung i G.S. Sundang do 'binatasan tokuri' montok Sabah pogulu do minampayat pisompuruan, nga minggisom yau do poimponu montok 'tunud pogun' miagal do pogun-pogun suai id Malaysia miagal Pulou Pinang om Melaka. Minanangkap i Sundang do watu dii tu kuminaus yau.
Ogumu watu naanu om pinotimung mantad kinoyonon posorili Keningau miagal do Bandukan, Bayayo, Dangulad, Senagang, Tuarid, om Ulu Liawan nga amu kosudong om ouhan do ababak. Sinuhu i Tupisor Watas Keningau , Richard Lind (sumusuhut nosiliu do Setiausaha Pogun Sabah) do mongintong kinoingkakatan watu pinotoruan dii. Naanu o iso watu di kosudong mantad Bawang Pegalan i minsomok do Kampung Dangulad (iso kampung tokoro id Keningau) om sinangkap di Garukon Gurun, songulun bagas do Sarjan Mejar mantad Tinimungan Pulis Legenda Borneo Koibutan. Natampa' om nowonsoi di Thornycroft Shipyard do iso plak id Singapura maan posokoto id watu dii.
Koimaganan watu pinotoruan
Popoimagon i Donald Stephens do watu pinotoruan ontok 31 Magus 1964, iso kahandaman toponsol do pibatasan di pinabatos do tulun Sabah om karajaan pisompuruan Malaysia.
Pinoimagon o Watu Pinotoruan Keningau ontok 31 Magus 1964 id natad do Upis Watas Keningau di laid. Abaabayan dii nopo nga pinoimagon di V. Manickavasagam, Panalad Pisompuruan Buruh om nointangan do tupisor karajaan pogun om nogi luguan tulun ginumuan i kaampai no Luguan Panalad, i Muhammad Fuad Stephens, luguan Koisaan United Pasokmomogun, G. S. Sundang, om nogi OCPD Keningau, i Ajamain Duraman om luguan-luguan kaadat-adato' tampatan di suai.
Pinaharo o ritual maningolig miampai pomolubukan do tayam i poindalanon do bobolian tumanud do kotumbayaan tradisional tulun Dusun montok mongogos do binatasan.
Tadau Malaysia 2010
Montok momuhondom do Tadau Malaysia ontok toun 2010, pinapaharo kawagu o Simpung Keadilan Rakyat i pinomuruanan di Jeffrey Kitingan, songulun luguan simpung pogun do ritual maningolig id monumen dii. Nokito do poimpasi po o manuk di pinolubuk sundung do nokorot no o liou dau. Pinointalang di Kitingan do iti nopo kanto nga "pononsunudan simbolik do okon ko' tinanud o oinsanan pongontok do Pibatasan Malaysia".
Kopoundolihon do Watu Pinotoruan om Ponondulian Plak
Maamaso kapanaandakan Tadau Malaysia ontok 16 Manom 2014, nokito do nosimbanan o patu id watu dii. Hogot "Kolunduan Malaysia Jamin" noidu mantad id siriba do uhu "Batu Sumpah Mengikut Parlambaga'an".
Ontok 6 Madas 2015, pinoruput do plak patu di sandad nokito do songulun mogigion id Kampung Apin-Apin. Sumusuhut pinatahak o plak dii kumaa Surupu Dewan Undangan Pogun Sabah, i Jeffrey Kitingan. Daamot dii, pinootus di Jeffrey do papatahak plak dii kumaa Luguan Panalad Sabah, i Musa Aman, ontok sidang Dewan Undangan Pogun Sabah di sumusuhut. Sundung ingkaa, Pangarah Muzium Sabah, i Joanna Kitingan, taka nogi di Jeffrey, pinopointalang do kaganggarahan dau kokomoi sinandad do plak di wagu nogi nokito dii.
Ontok 30 Milatok 2015, pinosogu do poundolihon o watu pinotoruan dii kumaa id natad do Jabatan Tana' om Monuku Keningau miampai pogulion o hogot di natagak. Ontok Mansak 2016, pinosogu do poundolihon o watu pinotoruan dii kumaa id Muzium Tungkus Keningau om pawaraan sabaagi do Tapak Tungkus Kabansaan.
Nokomi do surupu komisiwal Sabah o panapadan di potilombus montok kopoundolihan om nogi limumu do akawas kos montok ponondulian mantad do karajaan pisompuruan om minonindu yolo do aiso gaab do karajaan pisompuruan do momogonop batos dau. Sundung do haro panapadan di potilombus, minamatos i Joseph Kurup, Panalad id Jabatan Perdana Panalad do potondulion o watu dii om poundolihon miampai hogot di natagak, 'Kolunduan Malaysia Jamin'. Pokiikiro do RM1.025 riong pinotounda do karajaan pisompuruan montok kopoundolihon kumaa lokasi di minsomok do Muzium Tungkus Keningau. Minoboros i Mohamed Nazri Abdul Aziz, Panalad Kotombuluyan om Koubasanan Malaysia do maya kopoundolihan dii lobi ogumu o tulun om tutumombului do rumikot om mamagatang do nawayaanh mantad do Watu Pinotoruan dii, om ii nopo nga pawaraan id siriba do Enakmen Tungkus Koubasanan Pogun (Pomogompian 1997) kalapas do kopoundolihan.
Ontok wulan Manom 2018, pinoundaliu o watu pinotoruan dii kumaa id Muzium Tungkus Keningau miampai pinotonduli o tolu hogot di natagak.
Patu do plak
Patu id plak i pinasang id Watu Pinotoruan Keningau nopo nga id suang boros Malayu i sinuat momoguno do sistem ija'an di laid (pogulu Ponginwoguan Ija'an 1972):Batu Sumpah Peringatan Mengikut Parlambaga'an
Ugama Bebas Dalam Sabah
Tana'2 Dalam Sabah Di-Kuasa Oleh Kolunduan Sabah
Adat Istiadat Anak Rayat Sabah Di-hormatkan dan Di-pelihara Oleh Kolunduan
Sebalek Pula Rayat2 Sabah di Interior Bersumpah Ta'at Setia Kapada Kolunduan MalaysiaNung podolinon, ii nopo nga:Watu Pinotoruan Kahandaman tumanud Parlambagaan
Kosinggawaan do Kiugama id Sabah
Karajaan Sabah Mongigit Kuasa montok Tana' id Sabah
Pantangon om Poingkakaton do Karajaan o Adat om Koubasanan Todu Taki
Wayaan koritapui WaterfordMallow nopo nga popioput do Waterford om Mallow om papasaga do tumilombus o koritapui mantad Waterford kumaa Kakadayan Cork.
Nukaban o landasan diti tumanud do taang mantad mogikaakawo syarikat om nukaban miampai poimponu di 12 Magus 1878. 
Antakan di 17 Mikat 1860, Wayaan Koritapui Kabaatan om Kotonobon Raya (boros Inggiris: Great Southern and Western Railwaycode GS&WR) minongukab do iso 1634 batu (27.0km) mantad Mallow (id wayaan tapangkal do Dublin kumaa Cork) kumaa Fermoy. Kotilombuson mantad Fermoy kumaa Lismore nopo nga pinasaga montok wonsoyon mantad do Koritapui Fermoy om Lismore di toun 1869 om sumusuhut nopo nga pongukaban di 1 Gumas 1872 i pinoindalan do GS&WR.
Koritapui Waterford, Dungarvan om Lismore (boros Inggiris: Waterford, Dungarvan and Lismore Railwaycode - WD&LR) nopo nga pinotinan di 1871 om noukab miampai poimponu id 43 batu (69km) di 12 Magus 1878; om iti nogi nga nakaanu minomogonop do kotilombuson mantad Cork maya do Mallow kumaa id Waterford. WD&LR nopo nga popoindalan do koritapui dau sondii om minonooli do operasi boogian Fermoy kumaa Lismore mantad di GS&WR di 1 Gomot 1893. 
Sinolihan kawagu do GS&WR o wayaan diti di toun 1898. Sinompon o wayaan diti di toun 1967. 
Sinompon o wayaan diti di Gomot 1967 gama do kobodian. Gama do kogumuan nopo id siriba do ponguludan Cork nopo nga koritapui bot, milo yau do momonsoi wayaan kawagu id pialatan do Waterford om Mallow maya do Pitongkiadan Limerick, wayaan i kowotuan di angagayo om kaanu popoingkawas miampai maksimum o 10 minit do pamanahon.
Syarikat Tuundorongon Kapal Rahat om Wayaan Koritapui Fishguard & Rosslare nakaanu kuasa montok popoindalan porkhidmatan bot mantadFishguard, Wales kumaa Tuundorongon Kapal Rahat Rosslare di toun 1895. GS&WR nopo nga nakaanu pinopotolimbus do porkhidmatan tapangkal, kohompit no gerabak taakanon tiinumon miampai hopod om duo bulandai maya do Waterford om Mallow miampai koumatan di kabagal montok tutumonbului i kumaa id Kakadayan Cork om lobi osodu id kabaatan kotonobon. 
Wenanita Angang nopo nga songulun model Malaysia om nokosiliu nogi isido sabaagi do Miss World Malaysia 2022. Mobi yau do pogun dau id Miss World 2023.
Pogulu do nokosiliu sabaagi Miss World Malaysia 2022, nakalantoi isido sabaagi do Miss Planet Malaysia ontok toun 2016 om nakaanu taang koduo id Batumi, Georgia. Ontok toun 2018, nakalantoi isido sabaagi do Unduk Ngadau Kuala Penyu id kinoyonon nontodonon dau id Sabah, Malaysia. Sumusuhut, mobi yau do Malaysia id Miss Tourism and Culture 2019, om nakaanu isido do taang kotolu. Mobi i Angang do pgun dau id Miss World 2023, om nakalantoi isido id 40 bobos takawas.
Piboi'an rani tolundus
Busak Mosongon 2016
Piboi'an rani tolundus i kumoiso nogi natanud di Angang nopo nga Busak Mosongon 2016. Busak Mosongon (kikomoyon do Bunga Talawa) nopo nga iso piboi'an rani tolundus i pohoroon ontok karamaian Odou Bakanjar, i taandakon do komuniti Tatana id Sabah. Id piboi'an diti, tahangon o mamaampayat maya kopokitanan diolo do kaadat-adato' om tonudon dounggulu-gulu do Tatana. Nakalantoi isido id taang koduo id piboi'an diti.
Nakalantoi i Angang sabaagi do Miss Sabah Model of the Year 2016 om minangala' 13 mamaampayat di suai. Pinaharo o piboi'an diti id Shangri-La's Tanjung Aru Resort and Spa ontok 4 Mahas 2016. Pinoturidong o piboi'an diti ontok toun 2011 montok koonduan Sabah popokito do kaabalan diolo id gana do pemodelan om nogi id piboi'an rani tolundus.
Nakalantoi isido sabaagi do Miss Planet Malaysia id Miss Planet International 2016, i pinaharo id Batumi, Georgia. Nakalantoi isido id taang koduo om nakaanu nogi gaa' do 'Bobos Tosonong id Bangkad Kabansaan'.
Unduk Ngadau 2018
Ontok Mikat 2018, id karamayan Kaamatan, i pohoroon do tikid toun id Sabah, nakalantoi isido sabaagi do Unduk Ngadau montok do watas Kuala Penyu, hinonggo nakalantoi i Hosiani James Jaimis, mongongobi watas Inanam id nayatan pogun montok do piboi'an diti. 
Miss Tourism and Culture Universe 2019
Ontok 31 Magus 2019, mobi yau do Malaysia montok Miss Tourism and Culture Universe 2019 id Myanmar. Nakalantoi isido id taang kotolu.
Miss World Malaysia 2022
Ontok 27 Magus 2022, nakalantoi i Angang sabaagi Miss World Malaysia 2022 om minangala' do 14 mamaampayat suai. Minonowoli isido i Dr Lavanya Sivaji mantad Selangor. Nokosiliu isido sabaagi do Miss World Malaysia i kumolimo mantad pogun dau id suang timpu do turu toun, kalapas di Brynn Zalina Lovett id Miss World Malaysia 2015.
Id boogian tohuri do 'Miuhot Misimbar', nouhot isido do momuruan ababayan, "Nunu katapatan di bobos monginggorit kokomoi do kosimbanan iklim", om simbar dau nopo nga:
"Sumoliwan tokou nopo mantad SICC, loolobi no montok tulun Sabah, kopuriman ko do kolosuon di amu tokou opurimanan id piipiro toun nakatalib. Mantad dii, mongunsub oku toinsanan do okon ko' monokodung om popoingkawas koukaban ginawo kokomoi do kosimbanan iklim no nga nuru do haro wonsoi montok monoguang ahal diti."
Id piboi'an dii, nakalantoi isido do kawalu di bobos takawas montok gaa' do Kolunduson miampai Tudu. Mobi yau do Malaysia id Miss World Malaysia 2023.
Miss World Malaysia 2023
Mobi i Angang do pogun dau id Miss World 2023, om nakalantoi id taang 40 bobos takawas.
Wetrom BahandaSurupu Lamin Koundangan Damung Sabahmontok BandauIncumbentDalam jawatan 2020Preceded bykinoyonon wagu
Maklumat peribadiKinosusuonWetrom bin BahandaParti pulitikParti Kesejahteraan Demokratik Masyarakat
Wetrom Bahanda nopo nga songulun surupu komisiwal id Sabah, Malaysia. Isio nopo nga' Surupu Lamin Koundangan Pogun Sabah montok kinoyonon Bandau mantad di 2020.
Wexford Carol toi ko' Enniscorthy Carol (Irish: Carl Loch Garman, Carl Inis Crthaidh) nopo nga sinding rohani tradisional Kristian id Ireland mantad Enniscorthy id County Wexford. Tema nopo do sinding diti nga kinosusuon di Jesus Kristus.
Transkripsi W.H. Grattan Flood
"Wexford Carol", sumoonu ointutunan ii maya panandatan koiso "Good people all this Christmas time", au noilaan kopio hombo tadon, sundung do sumoonu boroson do mantad Tontok Pintangaan pogulu. Sinupu kanto o sinding diti ontok hinotusan ko-15 toi ko' ko-16 tumanud gaya muzik om lirik dau. Nointutunan kawagu o sinding diti totus gama di William Grattan Flood (18591928)songulun maamamain organ om pengara muzik id Katedral St. Aidan hilo Enniscorthy. Sinuat kawagu disio o sinding carol dii mantad songulun susuminding kinoyonon om pinalabus id suang The Oxford Book of Carols, minogowit do nointutunan o Enniscorthy id suang kogumuan buuk carol pointongkop pogun.
Kosolimbahan moden
Ogumu tradisi kokomoi sinding diti - sabaagi poomitanan, kusai no o suminding dii. Sundung do ingkaa, ogumu susuminding tondu ointutunan miagal do i Julie Andrews ontok 1966 om Loreena McKennitt ontok 1987, i minamarakam versi sinding diti, id nombo minomoruhang i Andrews do iso panandatan i mimpuun miampai "And buckets yore did rain that night." 
Minoposuag o tinimungan susuminding Ireland, Celtic Woman do Wexford Carol id suang album Krismas diolo ontok toun 1999, A Christmas Celebration om id suang album 2019 The Magic of Christmas.
Minamarakam i Yo Yo Ma om Alison Krauss do sinding diti montook album koundarangan (holiday0 di Ma ontok 2008, Songs of Joy and Peace.
Ontok toun 2002, minamarakam i John Rutter do nuludan sinding dau miampai Cambridge Singers om miampai nogi bariton Stephen Varcoe.
Minoposlimbou i Anthony Kearns (The Irish Tenors) do sinding diti monki toun om pinosolimbou id soduontong pointongkop Mirika Sompuu antakan Krismas.
Minoposoolimbou o The Irish Tenors do versi diolo sabaagi trek kotolu id suang album Krismas 1999 diolo Home For Christmas.
Sininding di Michael McDonald o sinding diti id suang abum 2009 dau This Christmas sabaagi duet miampai koruhang disio i Amy Holland, momoguno tolu no panandatan pogulu mantad versi tradisional.
Sinding carol nogi diti nga uhu sinding id suang koleksi 2014The Wexford Carols koleksi sinding Krismas tradisional Ireland i sininding do susuminding nokopogulu Ireland i Caitrona O'Leary, miampai Tom Jones om Rosanne Cash.
Susuminding layat Ireland Cara Dillon minoposuang do inding diti id suang album dau ontok toun 2016 Upon a Winter's Night.
Koir tangaanak kusai Inggeris, Libera minoposolimbou nuludan sinding diti id suang album 2013 diolo, Angels Sing: Christmas in Ireland, i rinakam id katedtral Armagh.
Minamarakam noogi o susuminding cuntry i Trace Adkins do versi hymn id suang album Krismas dau ontok toun 2013, The King's Gift.
Minoposolimbou o Koir Mormon Tabernacle do nuludan mantad konduktor Mack Wilberg id suang album 2016 diolo Hallelujah!.
Ontok 28 Milau 2017, pinosolimbou ii do maamamain suling ointutunan i Ashley Snell id Leonard Auditorium hilo Wofford College.
Ontok timpu luruh 2018, minapalabus o Daywind Records id Nashville, Tennessee, do album "A Winter Carol" mantad paganakan legendaris Hall Of Fame Koisaan Muzik Gospel, The Nelons. Pinosuang diolo o The Wexford Carol sabaagi sinding koduo id album dii.
Wikipedia nopo nga ensiklopedia id suang talian poingimpou konten osinggawa i sinuat om tinarampas do komuniti sukarelawan, ointutunan do Wikipedian, maya kolaborasi poingukab momoguno perisian wiki ii no MediaWiki. Wikipedia bopo nga karya sukuon bobos agayo om bobos ogumu mambasa id suang nawayaan, om miampai konsisten nakatayad id pialatan hopod laman web bobos ogumu momoloyog; (gisom Magus 2024), om pinosuang ii di Semrush doid kinoyonon kaapat, om koturu di Similarweb. Tinuridong di Jimmy Wales om Larry Sanger ontok 15 Milatok 2001, hos nopo do Wikipedia mantad di 2003 po nga ii no Yayasan Wikimedia, iso organisasi okon untung id Mirika Sompuu i onuan kouhupan kousinan loolobi maya sakadai di maamamambasa ngaawi.
Baino kiginumu lobi 82,000 mononoluod id 19,000,000 sinuratan kapaampai do 270 woyoboros. Monikid tadau borotusan ribu tutumombului mantad pointongkop pogun do tumombului om borotusan ribu nogi mononoluod it popotoluod om koponimban do borotusan ribu sinuratan kawawagu id Wikipidia. Miagal di Mac 2011 soginumu 400 milion tutumombului kawawagu tinumombului id wikipidia tumanud do comScore.
Wikipidia id woyoboros do Dusun pinotimpuun id pongongomut wikimodia (Inggilis: Wikimedia Incubator)di ontok 22 Januari 2011.
Iti no kokomoi Wikipidia id sinuratan do Inggilis.
Wilayah Ar (Turkish: Ar ili, Kurdish: Parzgeha Agiriy; nopo nga wilayah id koibutan do Turki, mirontob miampai Iran id ponong kotonobon, Kars kumaa id ponong koibutan, Erzurum id ponong koibutan kotonobon, Mu om Bitlis id ponong kabaatan kotonobon, Van id kabaatan om Idr id koibutan kosilahon. Kinoyonon diti nopo nga soginayo do 11,099km2, miampai populasi soginumu 510,626 (di toun 2022). Ibu kota wilayah nopo nga Ar, I poinladsong id dataran takawas miampai kinawas1,650 metres (5,410ft) (5,410 kaki). Doubayazt nopo nga ibu kota wilayah di gisom do toun 1946. Gabenor dinondo nopo nga i Mustafa Ko.
Wilayah nopo diti nga roitan sabaagi sampapas mantad Armenia Kotonobon om soboogian do wilayah nokodori id wilayah do Ayraratid Kolunduan of Armenia. Pogulu do pamatayan soroguugumu do Armenia, wilayah nokoburu do Ari nopo nga soboogian mantad do onom Vilayet Armenian. Wilayah diti nopo nga roiton sabaagi soboogian do Turki om majoriti do tulun Kurdish.
Abaagi o wilayah Ar kumaa apat wilayah (watas ibu kota nopo nga pinakapal ponuat):
Wilayah Ar nopo nga nosorilian do Konuluhan Aras mantad do koibutan. Ar nopo nga pinungaranan mantad do Nulu Ararat di miinsomok. Strat nulu kitapui miampai kinawas 5,137 metres (16,854ft) (16,854 kaki) nopo nga nulu bobos takawas id Turki om nogi simbol kabansaan kumaa tulun Armenia (intangai Armenia Kotonobon). Milo takadon o nulu diti id hiti om okito mantad boogian Azerbaijan, Iran, Georgia, om Armenia. Kakadayan tokoro di bobos tosomok miampai nulu diti nopo nga Doubayazt.
46% nopo wilayah diti nga noponu do konuluhan, 29% tapatau, 18% nopo nga tapatau takawas om 7% nopo nga padang takawas kisakot. Suai ko' Ararat, haro nogi piipiro timpak suai o kolobi do 3,000 meter, kohompit no Nulu Kseda, Aladalar om Tendrek. Kinoyonon di tapatau om oruak, nolikupan do endapan nulu kitapui, om gunoon montok pomutanaman bijirin om ragut. Mogikaakawo bawang tokoro montok Bawang Murat (i gunoon id Euphrates) lumuyung maya do kinoyonon dii om moniram do kinoyonon tapatau dii. Padang kisakot di akawas dii nopo nga gunoon montok mokisakot.
Kowoowoyoon do hiti nopo nga osogit (purata suhu nopo nga lobi kuang -10C (14F) maamaso timpu tosogit) om piras do nulu nopo nga kogumuan no aiso nunu-nunu. Kiwaa piipiro wayaan om wayaan toponsol maya do nuluhon diti.
Ishak Paa Saray id Doubayazt watas do wilayah Ar, kopokitanan mantad sodu di toun 2006.
Dataran takawas Ar nopo nga nokuasa do kolunduan Urartu gisom kinoundolihon dau kumaa Kolunduan Armenia. Kinoyonon diti nopo nga korohian do tulun ginumuan sabaagi totobon sumuang mantad kosilahon om kotonobon. Koumbal o kinoyonon diti piguli-guli onuon do tulun Assyria, Yunani, Rom, Byzantine, Arab, Georgia, Mongol, Parsi, om id kolimpupuson nopo nga naanu do Seljuq om Turki Uthmaniyyah.
Id kolimpupuson do toun 1920-an, id suang do goos montok mongilag panaapan do Ararat, wilayah diti nopo nga pinosuang id Inspektorat-Jeneral Kumoiso (Turkish: Birinci Umumi Mfettilik) miampai wilayah Mardin, Diyarbakr, Van, Elaz, Bitlis, Hakkari, anlurfa om Siirt.
Maamaso Manom 1935, wilayah dii nopo nga pinoundaliu kumaa Inspektorat Jeneral kotolu (Umumi Mfettilik, UM). UM kotolu nopo nga kohompit no wilayah Erzurum, Artvin, Rize, Trabzon, Kars, Gmhane, Erzincan om Ar. Wilayah diti nopo nga todbiron di Inspektor Jeneral i poinladsong id wilayah Erzurum. Inspektorat Jeneral diti nopo nga nobubar di toun 1952 maamaso Pomorintahan Simpung Demokrat.
Metropolitan municipalities are bolded.Antakan di 19 Magus 2006, nokoloput o wayaan gas abrizAnkara id wilayah diti. Naaga do pihak kikuasa Turki do kinaantakan diti nopo nga gama do susumaap Kurdish.
Toud kousinan nopo kinoyonon diti nga mantad do pomutanaman. Suai ko' iri, koposion do tulun nogi nga momiara do tongotayam. Mamagayat o Ar do tutumombului kumaa nuluhon, montok tumakad om trekking maamaso do timpu talasu, om mamain do ski maamaso timpu tosogit. Kinoyonon di kagayat ginawo nopo nga miagal do:
Nulu Tendrek id Doubayazt miampai piipiro kinoroitan sabaagi kawah meteor koduo boobs tagayo id pomogunan
Pinamalabangan di Ahmedi Hani, i minonuat do epik Kurdish Mem om Zin
Wilayah Nagasaki (, Nagasaki-ken) nopo nga wilayah id Jepun, i poinladsong id pulou Kysh. Populasi id Wilayah Nagasaki diti nopo nga soginumu 1,314,078 tulun (1 Mahas 2020) om ginayo kinoyonon sidtana' nopo nga 4,130 km2 (1,594 sq mi). Wilayah Nagasaki diti nopo nga mirontob miampai Wilayah Saga id boogian rahat kosilahon.
Nagasaki nopo nga ibu kota om kakadayan bobos tagayo id Wilayah Nagasaki, om kakadayan-kakadayan tapangkal suai nopo nga kohompit no do Sasebo, Isahaya, dan mura. Wilayah Nagasaki nopo nga poinladsong id Kysh kotonobon miampai wilayah mantad kogumuan tanah tagayo id gasait, i poinlongkod id posorili do Teluk mura, om pulou-pulou miagal do Pulou Tsushima om Pulou Iki id Selat Korea om Kepulauan Got id Rahat China Kosilahon. Wilayah Nagasaki nopo nga otutunan kopio miampai nawayaan papadagang miampai tulun Eropah solinaid piipiro hinotusan, om iti no kinoyonon montok padagangan potilombus om pialanan do Jepun om pogun labus maamaso timpu Sakoku. Wilayah Nagasaki nopo nga panakawalai montok piipiro Tapak Kristian Poinlisok id Wilayah Nagasaki i noisytihar sabaagi do Tapak Tungkuson Pomogunan UNESCO.
Pinoimbulai o Wilayah Nagasaki miampai piomungan do sampapas kotonobon bagas wilayah Hizen miampai wilayah pulou Tsushima om Wilayah Iki. Pointoguang miampai China om Korea, wilayah id posorili do Hirado nopo nga longkod koubasanan montok papadagang om nogi lanun.
Gambal Kuichi Uchida id Nagasaki di toun 1872
Maamaso hinotusan ko-16, Mubaligh Katolik om dudumagang mantad Portugal nopo nga nokorikot om oporogot kopio yolo id Hirado om Nagasaki, i nokosiliu sabaagi longkod tapangkal montok pamadagangan labus. Kalapas noonuan do kosinggawaan id suang do timpu Oda Nobunaga, sorokuukuri do tongomubaligh nopo di nga siansagan do sumoliwan, gisom maamaso timpu Tokugawa, noduhan kopio o Uugama Kristian id siriba do Sakoku dasar popisuai do pogun: pinorontob o Pordagangan labus Jepun kumaa do papadagang Cina om Belanda i poinlongkod id Dejima, id Nagasaki. Hali pia miagal di, poingkakal kasari poindalanon o Kirishitan (Kristian Jepun) id siriba do tana. Kakure Kirishitan (Kristian poinlisok) nopo diti nga pibarasan id monikid laang, sinansagan montok mongulok do fumi-e ("mongulok do gambal", gambal di Bunda Maria om tulus-tulus olidang) montok popokito do yolo nopo nga okon ko' Kristian. Miampai pataaman toinsanan mubaligh Katolik, papadagang mantad pogun-pogun Katolik nogi nga sinansagan do lumabus mantad pogun dii. Miampai diolo nopo nga tangaanak diolo, sampapas tulun jepun om sampapas tulun Eropah, sinansagan do mogidu. Majoriti nopo nga pinaatod id Jagatara (Jakarta) om hondomon kasari po tulun songkinoyonon sabaagi tulun di minonuat surat-surat pedih i nooit sumoborong do rahat kumaa pogun diolo sondii.
Baino, Nagasaki nopo nga haro no di ponimungan Katolik di otutunan kopio, om Tapak Kristian Poinlisok id Wilayah Nagasaki nopo nga pinosuang id UNESCO Tapak Tinungkusan Pomogunan id Jepun.
Upis Pongintangan Nagasaki, Timpu Meiji
Maamaso ponondulian Meiji, Nagasaki omSasebo nopo nga nokosiliu sabaagi tuundorongon kapal rahat montok pordagangan labus, om nokosiliu sabaagi longkod tantara om longkod pamansayan kapal montok Tantara Rahat Imperial Jepun om Mitsubishi Heavy Industri gisom do Sangod Pogun II. Antakan di 9 Magus 1945, pinaparatu o Mirika Sompuu do bom atom id Nagasaki, i minomirumbak do koinsanai bongunan id suang do radius 1.6 kilometres (1.0mi) mantad titik kinorotuan om korumbakan kinoyonon di agayo om nokoontok do kakadayan suai. Lobi kuang 39,000 tulun napatai, kohompit no 27,778 kukumalaja pinulu Jepun, 2,000 kukumaraja suhuon mantad Korea om 150 tantara Jepun. lobi kuang 68-80% mantad koposoliwanan porindustrian nopo nga nara'ag gisom au no milo potondulionon gisom piipiro tulan toi ko' maganu timpu bobos toruhai nopo nga sontoun.
Kopokitanan do luyud Isahaya 1957
Wilayah Nagasaki nopo nga haro ogumu kinoyonon di oontok kopio do rasam tasapou om korumbakan notuhan. Antakan di Madas 1957, korumbakan gama do rasam tasapou, luyud om notuhan nopo nga pinapasabap do kapatayon soginumu 586, 136 tulun natagak om 3,860 notogu. Antakan di Madas 1982, korumbakan gama do taufan id Nagasaki pinapasabap do 299 kapatayon, tumanud do luputan mantad kolunduan Jepun.
Nagasaki nopo nga mirontob miampai Wilayah Saga id kosilahon, om nosorilian do waig, kohompit no Teluk Ariake, Selat Tsushima (osodu mantad Busan om Wilayah Gyeongsang Kabaatan , Korea Kabaatan), om Rahat China Kosilahon. Nagasaki nogi nga kahangkum no pulou miagal do Pulou Tsushima, Pulou Iki om Pulou Goto. Kogumuan wilayah nopo nga poinladsong somok do kotogisan om kiwaa piipiro tuundorongon kapal rahat miagal do Nagasaki om longkod Tantara Rahat Mirika Sompuu id Sasebo.
Gisom do 1 Ngiop 2014, 18% mantad ginayo wilayah nopo nga pinatatap sabaagi Taman Sandad Posorili, i otutunan sabaagi Taman Pogun Saikai om Taman Pogun Unzen-Amakusa; Taman Sampapas Pogun Genkai om Taman Sampapas Pogun Iki-Tsushima; om Taman Sandad Posorili Wilayah Hokush, Taman Sandad Posorili Wilayah Nishi Sonogi Hant, Taman Sandad Posorili Wilayah Nomo Hant, Taman Sandad Posorili Wilayah murawan , Taman Sandad Posorili Wilayah Shimabara Hant, om Taman Sandad Posorili Wilayah Taradake.
Kakadayan
Intangai nogi: Katayadan kakadayan id Wilayah Nagasaki tumanud do populasi
Kopokitanan totuong id Kakadayan Nagasaki
Hopod om tolu kakadayan nopo nga poinladsong id Wilayah Nagasaki:
Iti nopo nga katayadan do kakadayan om kampung montok monikid watas:
Katayadan do piomungan id Wilayah Nagasaki
Kakadayan id siriba nopo nga nobubar mantad di toun 2000.
Nagasaki nopo nga kinoyonon Kristian id Jepun miampai misi Roman Katolik nopo nga nokohimagon do hilo mantad po di hinotusan ko-16. Novel Shusaku Endo Silence naanu mantad nawayaan lisan tulun Kristian songkinoyonon (Kirishitan), naanu mantad Kakure Kirishitan om nogi Hanare Kirishitan.
Gisom 2002, soginumu 68,617 Ponimungan (gorija) Roman Katolik id Wilayah Nagasaki, minonguhup do 4.52 piatus mantad mogigion do wilayah dii.
Kakadayan nopo diti nga haro iso tinimungan do buul sipak, otutunan sabaagi V-Varen Nagasaki, i mamain id Liga J2.
Pamagayat tutumombului
Kopokitanan do Walaitapui Osezaki id Pulou Fukue
Gabenor Nagasaki dinondo nopo nga i Kengo Oishi, i minangala do mongingidit tolu penggal, i Hd Nakamura di toun 2022. Oishi, songulun dokutul, kiumul 39 toun maamaso minongigit jawatan, om gabenor wilayah bobos tomulok id Jepun. Pinili i Nakamura di kumoinsan antakan di toun 2010 montok mongolon di Genjir Kaneko om pogulu dii nopo nga songulun naib gabenor.
Pitimbungakan Wilayah Nagasaki nopo nga kiwaa 46 surupu poinkakal, pinili mantad 16 watas pilihan raya id suang do pilihan raya wilayah miiso (turugan kotohuri: 2011). Gisom Ngiop 2014, kaukus pinuruanan do Simpung Demokratik Liberal Jepun nopo nga haro 23 surupu, Simpung Demokrat Jepun (1998)-Simpung Demokratik Sosial Jepun-pinuruanan di kaukus 17.
Id suang do Diet Kabansaan, soginumu apat mobi montok Nagasaki mantad surupu Dewan Rakyat i pinili miampai potilombus om duo (iso montok monikid pomilian raya koubasanan) Dewan Rakyat. Kalapas pomilian rakyat kabansaan bobos waygu di 2010, 2012 om 2013, pinapaatod o Nagasaki do delegasi toinsanan LDP kumaa Diet (au kohompit o surupu di naala id pilihan raya id watas Nagasaki, nga nopili montok segmen mongobi kikadar Dewan Rakyat id suang do Blok Kysh).
Maklumat peribadiKinosusuonMadius bin Tangau (1958-03-13) 13 Gomot 1958 (umul66)Kiulu, Tuaran, North Borneo (now Sabah, Malaysia)MamasokMalaysiaParti pulitikUnited Progressive Kinabalu Organisation (UPKO)Gabungan politiklainBarisan Nasional (BN) (2018) Tupakat Lansan (PH) (since 2021)SawoJaina SintianKalajaPoliticianLaman webmadiustangau.comWilfred Madius Tangau on FacebookWilfred Madius Tangau on Parliament of Malaysia
Datuk Seri Panglima Wilfred Madius Tangau (nosusu ontok 13 Gomot 1958) nopo nga songulun puru politik Malaysia i nokoumbal momuru sabaagi Puru do Parlimen (MP) montok Tuaran mantad Milau 1999 gisom Gomot 2008 om insan po kawagu mantad Mikat 2013. Momuru isio sabaagi Timbalan Luguan Panalad om Panalad Pongindopuan om Perindustrian Sabah id siriba kotoinaan Sabah Heritage Party (WARISAN) mantad Mikat 2018 gisom nolimpupusan kotoinaan do WARISAN ontok Manom 2020, Panalad Simbakuro, Laguwagu om Inovasi mantad Madas 2015 gisom Mikat 2018. Isio nopo nga puru United Progressive Kinabalu Organisation (UPKO), simpung komponen piomungan do PH. Momuru isio sabaagi Ponorikohon Tapantang UPKO mantad Milatok 2023, Ponorikohon ko-2 UPKO mantad Gomot 2014 gisom Milatok 2023, soira momuru isio id suang kapasiti nokoimagon mantad Manom 2018 gisom Milatok 2023 om kapasiti pemangkuan mantad Gomot 2014 gama do tuminingkod i Bernard Giluk Dompok kumaa official assumption do ponorikohon UPKO ontok Manom 2018.
Nosusu i Madius ontok toun 1958 id Kampung Lokos, Kiulu, Tuaran, Sabah id iso paganakan Kadazandusun hinonggo molohing nopo dau nga momuumutanom do parai tidong. Isio nopo nga tanaak kaapat mantad 14 mogiobpinai. Soira do nopupusan o ponudukan sikul tosiriba id SRK Lokos, Kiulu ontok toun 1970, kiangkab isio do popotilombus ponudukan sundung do au songkuro sokodungon do koduo-duo molohing dau di timpuunon ii gama do kobolingkangan kousinan. 
Miampai kousinan dau sondii, duminopitar isio id SMK Kiulu montok Bridge Class Tingkatan Duo. Montok mananggung koposion dau, minimpuun isio do gama manual sabaagi do momuumutung gata' ontok timpu pompod minggu. Kumaraja nogi isio montok do "tauke" Cina, iso hogot montok di sanganu pongindopuan, id Pekan Kiulu, hinombo do ontok dii nopo nga kiwaa sambaris no kadai. Minonguhup iti dau do mongikit id ahal do kousinan montok pangakan om nogi siwa.
Nokoumbal isio do monusui kokomoi nawayaan dau di tanak po, "Ontok do 13 toun nogi umulku, tangaanak mantad kampung ku id Lokos nopo nga misoguli kumaa do sikul takawas dahai id Kiulu miampai mamanau gakod do insan monikid duo minggu. Mamanau yahai mantad walai ontok bobog 6 kosuabon om korikot id sikul soira do bobog 6 sodopon. Mogowit nogi yahai do kokoriu taakanon miagal do wagas. Ontok di monginobos oku nogi id UPM, mamanau oku solinaid do apat jam mantad pakan Nabalu kumaa Lokos. I topunong nopo di kopio nga, mogiigion id kampung ku nopo nga mantad paganakan do mosikin om au haro toud koonuan mantad do pomutanaman sorokoro-koro ii pinoindalan".
Id kolimpupuson no tingkatan duo, nakaanu isio do gaa biasiswa mantad Karajaan Damung Sabah montok mongoput do ponudukan id sikul kiasrama SMK Ranau montok tingkatan tolu ontok toun 1974. Kootusan Sijil Rendah Pelajaran (LCE) ii nabantug nopo nga minonguhup disio nakaanu do Sabah Biasiswa Karajaan Damung montok mongoput tingkatan apat id Setapak High School, Kuala Lumpur. 
Koombolutan id sikul-sikul diti minanahak do ilham om nogi motivasi kumaa dau montok monimpuun do iso kotinanan mokiikinobos id kampung dau ii lohowon do KEPALOS. Dana ii naanu nopo nga ginuno disio montok papaharo mogikaakawo abaabayan maya kotinanan diti miagal ko tinimungan minsingilo. 
Ontok toun 1976, nakalantoi i Madius do Malaysian Certificate of Education (MCE) miampai Gred Iso. Maya diti, nakaanu isio do biasiswa kaagu do karajaan montok mongoput tingkatan Onom id Sikul Takawas Simbakuro Selangor (SMS) Cheras, ii nopo nga sikul kiasrama poimponu karajaan. Hilo nopo nga, nosiliu isio sabaagi do momuruan mokiikinobos i opurokis om mobi sikul id piboian dibat. 
Kopongo do tingkatan Onom om daamot magandad do kootusan Higher School Certificate, sumaan isio sabaagi mongingia daamot id SMK Tamparuli, Sabah solinaid do limo wulan. Noonuan isio do timbabaon do mongia tangaanak id tingkatan Iso miampai subjek Simbakuro Paduan. 
Ontok toun 1979, notorimo i Madius sabaagi sarjana muda id Universiti Pertanian Malaysia (UPM), Selangor, id gana Simbakuro Kotolunan. Isio nopo ng songulun momuruan mokiikinobos i opurokis id universiti. Abaabayan-abaabayan i naampayat dau nopo nga sabaagi Presiden Koisaan Mokiikinobos Katolik solianaid do duo penggal mantad toun 1981 gisom no do 1982. Opusou nogi isio kumaa koburuon politik id pogun kinosusuon dau id Sabah om nogi pointongkop pogun. 
Nolimpupusan o ponginabasan dau ontok toun 1983 om nakaanu do gama id Lembaga Kemajuan Perhutanan Damung Sabah (SAFODA) sabaagi pegawai penyelidik id silvikultur. 
Sumusuhut, ontok toun 1990, nakaanu isio do sarjana id Development Management mantad do Asian Institute of Management (AIM) id Filipina. 
Nakasawo nogi isio miampai di Datuk Dr. Jaina Sintian om kiwaa limo tanak (apat tondu om songulun kusai).
Au alaid kalapas nopongo ponginabasan id UPM, pinaatod i Madius kumaa Jipun montok popoindalan do pinludaan id mogikaakawo institusi ponoriukan solinaid do apat wulan. Soira nokoguli id Sabah ontok toun do 1985, minampayat isio do Simpung Bersatu Sabah (PBS) sabaagi staf ponokodung montok mombontuk karajaan Sabah do wagu. Minimpuun nogi isio sumaan id Institute for Development Studies (IDS) i wagu po noturidong ontok dii sabaagi songulun mononoriuk gisom toun 1994, ii nopo nga solinaid siam toun.
Soira naala do BN o PBS ontok toun PBS 1994, minonguhup i Madius do momuruan ngaawi i sinumilowan mantad simpung dii montok monuridong Simpung Demokratik Sabah (PDS). Montok limo toun sumusuhut, momuru isio sabaagi Luguan Pegawai Eksekutif id Institute for Indigenous Economic Progress (INDEP)Sabah. Tinuridong o INDEP do PDS montok popohompit tinimungan momogun Pasokmomogun id Sabah id suang penggubalan impohon kolunduan om monguhup momuruan ngaawi UPKO do momonsoi kootuson di kosudong.
Nosiliu i Madius sabaagi Ponorikohon montok piipiro lembaga om syarikat miagal do Sabah Cultural Board, Forest Plantation Development Sdn. Bhd., Malaysian Timber Industrial Board and Asian Supply Sdn. Bhd. Poinsuang nogi isido id lembaga Suria Capital Berhad, Sabah Energy Corporation Sdn. Bhd, om Supply Base Asia Sdn. Bhd. Nosiliu i Madius sabaagi Ponorikohon Sabah Electricty Sdn. Bhd mimpuun Mahas 2023 gisom dinondo.
Pinosiliu sabaagi Timbalan Luguam Panalad Sabah (2018 - 2020)
Soira nakasaga isio miniamung miampai Gabungan Warisan Plus om Tupakat Lansan (PH) om minanahak do suul otumbayaan kumaa YAB Shafie Apdal sabaagi Luguan Panalad Sabah di wagu (Luguan Panalad Sabah ko-15), nakalantoi o Gabungan Warisan Plus dii minaganu majoriti ouhan om nosiliu kolunduan Sabah di kawawagu (2018-2020). Kopionit do kinalantayon simpung dii nosiliu kolunduan Sabah ontok Pilihanraya Umum Ko-14, noonuan i Datuk Madius Tangau do tonggungan sabaagi Timbalan Luguan Panalad (TKM) Sabah omm nogi nosiliu ADUN Dilantik id suang dulud Sabah (ADUN dilantik UPKO). Ii nopo nga koinsan nogi disio nosiliu sabaagi Timbalan Luguan Panalad id suang Dulud Kolunduan Sabah om ii nogi nga kumoinsan do UPKO id siriba buruanon di Madius Tangau kiwaa penjawat takawas id suang dulud kolunduan Sabah (Timbalan Luguan Panalad). 
Momuru isio sabaagi Timbalan Luguan Panalad Sabah id siriba pomorintaan YAB Shafie Apdal mantad toun 2018 gisom Pilihan Raya Damung (PRN) Sabah 2020 (26 Manom 2020). Ontok PRN 2020 Sabah, minonongkiala isido montok kerusi N.15 Kiulu. Sundung do ingkaa, naala isio id N.15 Kiulu di momuru, Datuk Joniston Bangkuai mantad Simpung Bersatu Sabah (PBS). Notobus kawagu kinalaan dii ontok Pilihan Raya Umum (PRU 16) soira pointindohoi isio nosiliu pipilion mogigion Tuaran soira nakalantoi id suang pilihan raya dii sundung nokinam do piipiro calon di monongkiala nogi kaampai i Joniston.
Pinosiliu Sabaagi Panalad Dulud Kolunduan Pisompuruan Malaysia (2015-2018)
Ontok 28 Madas 2015, pinosiliu i Madius sabaagi Panalad Simbakuro, Laguwagu om Inovasi. Mengangkat sumpah isio id toguang di Yang di-Pertuan Agong Tuanku Abdul Halim Mu'adzam Shah id Tioyon (palace) Negara ontok 4 Magus 2015.
Visi nopo Madius montok Komontirian Simbakuro, Laguwagu om Inovasi nga momuruan "kobodian wagu", toi ko' Revolusi Perindustrian di Kumaapat. Haro o liwang kolumn disio monikid tadau Tiwang (boros Inggeris) om Madsa (boros Tabai) id The Daily Express ii no abal tikid tadau i bobos agayo id Sabah, id nombo monuat isio pomusarahan dau kokomoi koburuon om polisi simbakuro, laguwagu om inovasi id pogu diti.
Ontok wulan Gomot 2014, monunuridong om nogi Ponorikohon UPKO, Tan Sri Bernard Dompok minidu mantad jawatan, osomok no 10 wulan kalapas natagakan isido timpohon Parlimen Penampang soira naala id suang raya umum Malaysia. Mantad dii, momuruan i Madius sabaagi Pemangku Ponorikohon UPKO. Ontok toun 2012, pinoaiso o jawatan Timbalan Presiden soira sinumoliwan i Datuk Wilfred Bumburing mantad UPKO montok mampayat piomungan gugumaga' Pakatan Rakyat. Nopili i Madius sabaagi Timbalan Presiden ontok wulan Gumas 2013 soira nakaala di Datuk Dr. Ewon Ebin, Naib Presiden UPKO, miampai majoriti tipis.
Serpihan Simpung Bersatu Sabah om ponuridangan UPKO
Ontok pilihan raya pogun id Sabah di toun 1999, 10 mantad 12 calon PDS i minongoi ponongkiala nopo nga naala. Gama kootuson pilihan raya di au kosontob diti, pinokianu do duntu luguan simpung i Madius doo mongoi ponongkiala id pilihan raya umum ontok toun dii nogi. Maya dii, nokoimpuun o kaampayatan disio miampai au potilombus id gana politik. Nopili i Madius sabaagi Puru Parlimen Tuaran di kumoinsan nogi ontok Milau 1999 om insan po kawagu ontok toun 2004. Au isio minongoi ponongkiala id Parlimen Malaysia Ko-12 montok manahak kosiwatan kumaa timbalan ponorikohon UPKO Datuk Wilfred Bumburing. Id suang do Pilihan Raya Umum oe-13 ontok toun 2013, nopili kawagu isio sabaagi Puru Parlimen Tuaran om nakalantoi miampai majoriti lobi 5,000 undi. Nakalantoi isio miampai nakaanu undi soginumu 20,685 minangala calon saap, i Wilfred Mojilip Bumburing mantad[id suang UPKO mantad di kinoponuridangan do simpung. Au alaid mantad di insan nogi nopili sabaagi Puru Parlimen, noonuan isio buruon sabaagi Luguan Penerangan simpung. Pinosiliu isio sabaagi Setiausaha Agung simpung ontok toun 2002.
Woih nopo nga iso susumuni rumoloi mantad konoruon 1 gisom 8 meter. Roun-roun nopo do woih nga kibontuk do toniba mantad 5 gisom 30 meter ninaru om lai roun 4-15 sm om ninaru 4-12 sm alaab.
Gamut-gamut guas haro ii lumonit om papaasil oo tonsi di ogumu kanji; gamut do umbi diti nopo nga anaru om alandui miampai kulit di alamou om tonsi ii ogumu wotik kaampai orin, osilou, aragang, osohung toi'ko sokulat tumanud kultivar; kultivar miampai tonsi di kiwotik araragang toi'ko urin kiharo topurimanan loobi oomis pi'iradan kultivar di kiwotik topurak toi'ko osilou.
Wusak-wusak guas woih diti apasi do mintootoiso toi'ko apasi id roun do rawo ii toniba kibontuk corong miampai wotik topurak toi'ko obulou.
Pananaman woih di kumoiso pinaharo id posorili Amerika Selatan om Amerika Tengah. Pananaman woih id Amerika Tengah nokoilo haro posorili 5,000 toun di pogulu, hinonggo bibit woih ii maamantad noilaan mantad posorili Semenanjung Yucatn id Mexico om piolungan baang Orinoco id Venezuela.
woih diti nokotimpuun noowit lumabus mantad benua Amerika Selatan do ginumuan Polinesia di luminayag hilo om nokotimpuun natanom id pulou-pulou Pasifik sorili 1200 mantad kointalangan pisuaian ngaran-ngaran sokinoyonon (khumara, kumar dan kumara id suang dialek-dialek boros Quechua; kumara id suang boros Mori; kumala id suang boros Tonga om susuai po) om linahas genetik susumuni.
Nokotimpuun noowit doid Koposion togulu mantad Pulou Filipina miampai korikatan kapal-kapal geliung tagayo koobian Sepanyol id hinotusan ke-16. Kinointutunan woih diti mantad koobin Sepanyol nogi kapanahak "woih ketela" (kopihondot koiyonon "Kastela" diolo id Semenanjung Iberia). Bontuk roiton kaampai "woih kastela", "woih katela" dan "woih setela".
Woih diti milo nogi aakanon do mata, ginuring, linugu, ribuson, tinanok, wonsoyon tindalam, wonsoyon kari toi'ko gulai naansak olunok,wonsoyon sabaagi kakamot pamakat id suang sos om naansakan susuai po. Suai ko ii, woih nogi kiikogunaan id suang do rusap, tu haro khasiat sondii. Woih di rinobus om niinum milo silihon sabaagi tonik montok kolidasan tinan, limpa, ginjal, tulun di oluhui om omilo mongiilag topurimanan do otuuhan hiza do sumakit.
Id Indonesia, woih toi'ko "woih rumoloi" oubas do sinurungan om padagangon dan maya ginuring mibagal do punti , tauhu toi'ko tempe miampai sos tutuon, miirad id Malaysia om Singapura. Koduo-duo pigun diti nga , oubas mogonsok maya tinanok mantad guol pinutul id suang kuah ii haro santan miampai momonsoi bubur caca. 
Woih diti nopo nga kowonuan taakanon di aga' koogoson id suang tulun asampit id provinsi-provinsi Filipina (noonuan do ngaran kamote) tu asanang tonomon om tamangan om okuri mangakan kos pi'iradan parai.
Iti nopo nga kowonuan taakanon ruji id suang koginumuan mogiigion id koiyonon konuluhan id Papua Kotonobon miagal "bakar batu".
Roun iti omilo akanon miagal ginuring kilas miampai losun topurak toi'ko sambal belacan. Duntu tomulok woih omilo nogi akanon poinlobi do sabaagi taakanon di pinatahak montok tangaanak tokodo id suang ginumuan Asia Silaubaat om Kosilahon.
Wong Mew Choo nosusu ontok 1 Mikat 1983 nopo nga songulun i mamain sipoot Badminton montok tongondu mantad Malaysia. Minampayat isido do Pialaan Badminton sompomogunan ontok toun 2006 id Anaheim om nakaampayat gisom turugan di kumoduo no. Ontok pialaan sipoot Komanwel 2006 id Melbourne, nakaanu isido do monguhup pogun Malaysia tu' nakaanu pingat amas id pialaan tinimungan.
Kay Rala Xanana Gusmo (nosusu ontok 20 Mahas 1946), nosusu sabaagi Jos Alexandre Gusmo, nopo nga songulun surupu politik Timor Leste. Baino nopo nga momuru isio sabaagi Luguan Panalad Timor Leste mantad 2023, pogulu nopo dii nga mantad 2007 gisom 2015. Isio nogi nga bagas ponorikohon Timor Leste kumoiso mantad di nakagabas o pogun dii ontok 2002 gisom 2007. 
Mininsingilo i Yazmin Aziz do pidato om drama id Longkod Inus Kosolimbahan Kuala Lumpur. Maamaso poinsikul, minomonsoi isido kosolimbahan id iso produksi teater muzikal. Milo isido mimboros id suang boros Inggeris, Tagalog om Malayu. Nakaawi isido ponginabasan Diploma Komunikasi ontok Mikat 2021 om dinondo nopo nga monginobos montok Sarjana Muda Sastera id suang Komunikasi Massa (Pengajian Media) id Universiti HELP.
Kalantayon nokopogulu disido id suang pialaan kabaalan mogowit kumaa goos dau do mamain gitar om vokal. Mantad dii, nokolimbou isido id taang kotolu bobos id sawat id suang piipiro pialaan, kohompit no pingat perak id suang kosolimbahan vokal id Kejohanan Seni Persembahan Dunia Maya 2020; Pingat perak om gaa' industri id suang kosolimbahan vokal id Kejohanan Seni Persembahan Dunia 2017 id Long Beach, California; Kejohanan Dunia Karaoke 2019 id Tokyo; Global Pinoy Idol; om kinoyonon kotolu id suang Bakat Ohsem Malaysia pinaanjul do Hurr.tv.
Koumbal i Yazmin minsingilo vokal mantad di Vince Chong.
Single koiso di Yazmin, "Lihatlah" sinuat miampai di minomoluda disido do vokal, i Vince Chong. Kinumalaja isido miampai di M. Zulkifli Abdul Jalil id suang lirik, id nombo sinuminding om rap isido. Naanu o sinding dii do Warner Music montok posolimbahon.
Haro o kosolimbahan di Yazmin i ointutunan id Malaysia kohompit no ontok nokoimbulai id ababayan TV Filipina, ASAP Chillout modsinding sinding di sinuat dau, miampot kosolimbahan beatboxing Michael Pacquiao om nokosuang nogi do carta muzik id rosiu arus perdana maya single "Cold Rainy Days" om "Soul Connection" id Hitz Met10.
Nokoumbal nogi i Yazmin do nosiliu Artis Tulan Diti id Hitz montok wulan Milau 2020.
Nokoumbal isido miuhup miampai artis Filipina-Amerika JayR om Kris Lawrence, om nogi papalabus mantad Libya, Debani.
Nakaanu idea mantad toruol Covid-19, minapalabus i Yazmin do sinding kawawagu, "Soul Connection".
Isido nogi nga maamampayat do ababyan Lagu Cinta Kita timpu koduo id TV3 om Big Stage timpu kaapat id Astro Ria.
Yasmin Hani Ismail (nosusu 11 Mahas 1979) nopo nga mantad do Rawang, Selangor. Isido nopo nga songulun mimingkono om manaanapanai abaabayan id Malaysia. Yasmin nga nokoumbal nogi nokosiliu do popolombus radio Era FM. 
Nokoimpuun o populariti di Yasmin Hani sabaagi artis soira nointutunan o bakat dau maya program hiburan, Muzik di gulu po. Nokoumbal nogi isido do mananapanai abaabayan program realiti do, Keynote. 
Yasmin om tambalut nogi nga opurokis do papapanau gama kebajikan ii moguhup diolo do lohowon mogiigiyon id wawayaan maya kaampayatan diolo miampai Pertubuhan Reach Organisation ii nokendali miampai sokodung ejen mogihum bakat, Kleo om Tony. Opurokis nogi isido do moguhup koulunan ii osusa id lorong kota kosmopolitan miagal ko Kuala Lumpur. Poingidop tomod nopo yolo miampai aiso taakanon om tinumon om lumansan po daa do kosianan mantad tulun. 
Yazmin Aldwin Abdul Aziz (nosusu ontok 10 Manom 2001) nopo nga songulun susuminding om monunupu sinding kiraha Tabai om Filipina. Ontok toun 2022, nosiliu isido songulun monongkibai do Big Stage musim kaapat om nokolimbou do taang kaapat id ababayan dii.
Mininsingilo i Yazmin Aziz do pidato om drama id Longkod Inus Kosolimbahan Kuala Lumpur. Maamaso poinsikul, minomonsoi isido kosolimbahan id iso produksi teater muzikal. Milo isido mimboros id suang boros Inggeris, Tagalog om Malayu. Nakaawi isido ponginabasan Diploma Komunikasi ontok Mikat 2021 om dinondo nopo nga monginobos montok Sarjana Muda Sastera id suang Komunikasi Massa (Pengajian Media) id Universiti HELP.
Kalantayon nokopogulu disido id suang pialaan kabaalan mogowit kumaa goos dau do mamain gitar om vokal. Mantad dii, nokolimbou isido id taang kotolu bobos id sawat id suang piipiro pialaan, kohompit no pingat perak id suang kosolimbahan vokal id Kejohanan Seni Persembahan Dunia Maya 2020; Pingat perak om gaa' industri id suang kosolimbahan vokal id Kejohanan Seni Persembahan Dunia 2017 id Long Beach, California; Kejohanan Dunia Karaoke 2019 id Tokyo; Global Pinoy Idol; om kinoyonon kotolu id suang Bakat Ohsem Malaysia pinaanjul do Hurr.tv.
Koumbal i Yazmin minsingilo vokal mantad di Vince Chong.
Single koiso di Yazmin, "Lihatlah" sinuat miampai di minomoluda disido do vokal, i Vince Chong. Kinumalaja isido miampai di M. Zulkifli Abdul Jalil id suang lirik, id nombo sinuminding om rap isido. Naanu o sinding dii do Warner Music montok posolimbahon.
Haro o kosolimbahan di Yazmin i ointutunan id Malaysia kohompit no ontok nokoimbulai id ababayan TV Filipina, ASAP Chillout modsinding sinding di sinuat dau, miampot kosolimbahan beatboxing Michael Pacquiao om nokosuang nogi do carta muzik id rosiu arus perdana maya single "Cold Rainy Days" om "Soul Connection" id Hitz Met10.
Nokoumbal nogi i Yazmin do nosiliu Artis Tulan Diti id Hitz montok wulan Milau 2020.
Nokoumbal isido miuhup miampai artis Filipina-Amerika JayR om Kris Lawrence, om nogi papalabus mantad Libya, Debani.
Nakaanu idea mantad toruol Covid-19, minapalabus i Yazmin do sinding kawawagu, "Soul Connection".
Isido nogi nga maamampayat do ababyan Lagu Cinta Kita timpu koduo id TV3 om Big Stage timpu kaapat id Astro Ria.
Ih Yesus nopo nga songulun di raitan id suang Buuk do Kinorohingan, lolobi po id suang Habar Tosonong do Matius, Markus, Lukas om Yohanes. Maya nogi oh koposion dau dit kikuasa om boros dau dit poimponu kopio dot rati, nimpuunan dot agama Kristian. Minomoros ih Yesus dot iyau noh oh minomonsoi iti pomogunan, milo mangampun do dosa om manahak dot kotumbayaan kumaa tumatanud dau om katanud yolo dau mulong pia apatai. Nopo di hiza yau poimpasi, pinopokito yau koimayaan do suma'ap diti kara'aton do pomogunan, sakit om kapatayon. 
Sorita kinotungaggan dau mantad kapatayon nosiliu pogintutunan om batos do kalansanan, mitanud koimayaan om ponudukan dau dit osonong kopio.Yau songulun nopo nga poinsuai kopio ko isai nopo nokoumbal do poimpasi om pangaruh nopo dau nga opurimanan gisom baino, duo ribu toun do nakatalib.Ih koposion om ponudukan dau dit doungkosuwai kopio sonrikot-rikot o tulun mongoi poki'ilo koila'an om kalansanan mantad di Yesus.
Ngaran nopo do "Yesus" nga mantad do boros Aram, dit mantad nogi oh boros Ibrani "Ya-shua", dit komoyon do "Tuhan di minamasi".
Kinosusuwon di Yesus
Iti noh oh sorita dot kinosusuwon di Yesus naanu mantad id Habar Tosonong do Lukas. Tontok nopo di Kaisar Agustus, oh Raja do pomorintaan do Rom, om i Herodes, oh Raja Yudea, suhuo noh minamangun ih malaikat Gabriel do minongoi hilo Nazaret do sumolowot di Mariam.
"Boros ka di malaikat, 'Kada ko'oris Mariam, do pinuhawangan ko'd Kinorohingan, do monontian ko om maganak ko kusai om pungaranan nu yau ih Yesus.'" Lukas 1:30
"Nga boros ka di Mariam, 'Poingkuro miagal diri?, sumandak oku po.'" Lukas 1:34
"Simbar di malaikat Gabriel, 'Rumikot o rusod tolidang id diya om raitan olidang om tanak do Kinorohingan.'" Lukas 1:35
Nokorikot oh kopoilaan mantad id pomorinta do Rom, ih Kaisar Agustus di minonuhu do kiroon tulun id kokuasaan dau om koinsanai pomogunan Galilea om Yudea, koinsanai oh mongoi daptar hilo bandar om kota kinosusuwon dau. Ih Mariam om Yusuf, sawo dau, nga minongoi nogi hilo Bethlehem do popotulis do ngaran diolo, nga soira nokorikot diolo, aiso noh do tiyonon. Om hiza kosusuwan di Mariam nga muhai-ruhai, iyon nodi yolo id iso ponunumadan do domba. Id watas diri, haro oh gompomogompi domba do madtamong do domba diolo. Sigog ih intalang oh malaikat Tuhan id toguang diolo. 
"Tadau noh baino do nosusu id pomogunan di Daud oh gampamasi dikoyu. Iri noh oh Kristus, Tuhan." Lukas 2:11
Otood kopio ih gompomogompi domba, ponudukan dot yahudi minangajar diolo do insan hiza korikot ih gampamasi hiti pomogunan,pinatahak dau koposion dau do mamasi tulun om tangkus nodii yolo minongoi intong ih tanak.Om kosolowot nodi diolo ih Mariam, ih Yusuf om ih Yesus, ih hiza po'd ragang, dit poingodop id iso ponunumadan. Soira nokouli ilo gompogompi domba om mogiboros-boros nodi diolo, pasal dih nunu nokito diolo, mamarayou kopio yolo tuhan, koinsanai di nokito diolo om miagal ngaawi dit nokoboros dit malaikat.
Yit Foh Coffee Factory Sdn Bhd (popoindalan bisnes sabaagi Yit Foh Tenom Coffee) nopo nga papalabus kupi i apangkal id pogun Sabah, Malaysia mantad po 1960. Pinoturidong di Gundohing Yong Loong Vun id Kg Chinta Mata id watas Tenom o syarikat diti om iti nopo nga syarikat di bobos otuo id Sabah. Syarikat dii nopo nga sanganu do Yit Foh Coffee Factory Sdn Bhd om nookunan no halal.
Syarikat dii nopo nga iso' mantad do papalabus Kupi Tenom om nointutunan sabaagi do operator i bobos totuo tu mantad po 1960 do noukaban. Pinoturidong di Gundohing Yong Loong Vun id Kg Chinta Mata, Tenom, kakal po papaasil o syarikat diti do serbuk kupi maya tradisional miampai momolugu linsou kupi momoguno do suduon montok poposoliwan wongi kupi di kopipio. Soira notungkusan di Alex Yong, noukab o iso kilang wagu ontok toun 1993 om kidimpoton do popoburu pasaran gisom id pointongkop pomogunan. Susumaap di tagayo montok syarikat diti nopo nga Kopi Fatt Choi Tenom, mantad watas di miagal sundung do noturidong nogi syarikat dii ontok toun 1986.
Yoon Bo-ra (nosusu ontok 30 Momuhau 1989), i lobi ointutunan sabaagi Bora, nopo nga modsisinding, rapper om mimingkono do Kabaatan Korea. Isido nogi nga bagas puru do tinimungan tondu Kabaatan Korea, Sistar om sub-tinimungan Sistar19.
Koposion pogulu om Ponudukan
Nosusu i Bora ontok 30 Momuhau 1989, id Seoul. Minaganu isido major id suang Musical Theater id Myongji University, om naawi (graduated) ontok Mansak 2015.
Yuka Kharisma nopo nga susuminding om monunupu sinding Indonesia i poingimpou id Kuala Lumpur, Malaysia.
Isido nopo nga finalis opintanga kolimpupuson montok Indonesian Idol timpu kolimo. Ontok toun 2016, snakaanu isido gaa Artis Tondu Wagu Bobos Abantug id Gaa' Planet Muzik ko-15. Ontok toun 2018, minapalabus i Yuka Kharisma do album koiso dau i kiuhu YUKA #1 om pinorongou ii kumoinsan id konsert dau ontok 28 Ngiop miampai Bunga Citra Lestari (BCL) om Anuar Zain id Plenary Hall KLCC, Kuala Lumpur, Malaysia.
Ontok toun 2021, minimbulai kawagu i Yuka miampai sinding wagu kuhu Melihatmu Bahagia, i sinupu om sinuat dau sondii.
Osiliu isido mimingkono ponguhup id suang debut filimografi, The Experts ponuhuan di Andre Chiew om Nazim Shah.
Nakasawo i Yuka miampai sawo dau i Ahmad Jeffny mantad Miikat 2016.
Pinaatod i Chiri kumaa id minan dau i Imekanu hilo Chikabumi, id disan do Asahikawa, ontok di onom nogi o toun dau, montok popoinggaan kobolingkaangan kousinan molohing dau. Poingion i Imekanu miampai tama dau i molohing no, Monashinouku, songulun monunusui susuyan Ainu i kikoinganan om au koilo kopio mimboros id suang boros Jipun. Mantad dii, ginumayo i Chiri miampai abaal id koduo-duo boros Jipun om Ainu om abaal doid kesusasteraan lisan Aiunu i ingkuri no orubaan ontok dii. Sundung do umang-umangan id sikul, abantug isido id suang pambalajalan, loolobi id suang inus boros. Mulong do ingkaa, gama prejudis kumaa Ainu, osiriba kotumbayaan tinan dau kokomoi etnik sondii om ingkaa nogi kogumuan generasi sangandad ngaawi disido.
Pomusarahan sondii di Chiri kokomoi pintingubasan koubasanan nopo nga kompleks. Id suang iso mantad suat i sinuat di omulok po isido, minoposuat isido do, "Id suang insan kokirapan mato, natagak no o landskap sandad i haro mantad di laid po; nunu kinaantakan do tulun-tulun ngaawi di pogulu poimpasi miampai otood id tumo om nulu? Yahai ii noolu, okuri no mogiobpinai, kaanu no mintong toomod miampai mato (terbeliak), oimayaan kokito pomogunan i tumilombus mumang buru."
Ii nopo kumoinsan nogi di Chiri nokoruba surupu boros Jipun om sarjana boros Ainu, Kysuke Kindaichi nga id pintangaan toun sumukod nogi isido ontok do tontok Taish pogun dii. Mimpanau isido id posorili Hokkaid montok mogihum poposolimbou sastera lisan Ainu om rinumikot hilo montok rumuba di Imekanu om Monashinouku. Soira nokoruba di Chiri, i poingion po miampai di Imekanu ontok dii, nokopuriman i Kindaichi do potensi disido om mitimbungak miampai dau kokomoi gama dau. Soira minopotolinahas i Kindaichi kokomoi woyo di okito dau id suang goos momogompi susuyan momogun om koubasanan Ainu kumaa di Chiri, minaganu isido kootuson do minsingilo, popoopi om papadalin yukar poingompus koposion.
Nokoguli kawagu i Kindaichi hilo Tokyo, nga minapaatod do buuk nuut i aiso suang kumaa di Chiri mooi do kaanu isido poposuat nunu nopo i okito kokomoi koubasanan Ainu om Boros Ainu. Minoporikud i Chiri susuyan-susuyan i tinondig do todu dau, momoguno romaji montok popolombus tuni-tuni id suang boros Ainu om sumusuhut papadalin yukar i noonuan no do transkrip id suang boros Jipun. Nakaanu i Kindaichi monginsasamod disido do mampayat disio id Tokyo montok monguhup id suang goos monimung om papadalin yukar. Sundung do ingkaa, kalapas piipiro tulan nokorikot id Tokyo, om kopihondot totuong id nombo momongo isido antologi yukar koiso, minidu pogun i Chiri gama kegagalan tundu-undu ontok 19 nogi o toun.
Pinalabus o antologi di Chiri ontok toun sumusuhut miampai uhu Ainu Shinysh (Koleksi Epik Ainu kokomoi Dewa-Dewa). Sundung do kitonggungan kanto penaung dau i Kindaichi om editor siri Kunio Yanagita do minapalabus manuskrip di tiagak Chiri, au diolo pinoiliu ngaran diolo id nombo-nombo; boros ponogulu om suang nopo do buuk dii nga sinuat miampai poinggonop di Chiri. Buuk nopo dii nga kiwaa kodolinan id suang boros Jipun, om nunu nopo i bobos kigatang nga teks sandad id suang boros Ainu i minomoguno skrip Roman. Ontok nopo dii, arayou kopio o buuk diti id suang suat bala, popoimbulai kapamantangan kawawagu kumaa koubasanan Ainu id pialatan maamambasa Jipun, om gisom dinondo pointimporon sabaagi toud oponsol montok yukar.
Tadi tomulok kusai di Chiri, i Chiri Mashiho, minopngoput ponudukan miampai tajaan mantad di Kindaichi om nosiliu songulun sarjana i pantangon id suang ponoriukan Ainu. Miampai aiso nokoilo, tinaja i Chiri om tadi disido di Keizo Shibusawa, tumungkus Shibusawa Eiichi, maya kouhupan aiso ngaran. Suai ko ii, minopotilombus i Imekanu goos monuat kawagu om papadalin do yukar.
Yukie Nakama ( , Nakama Yukie, born October 30, 1979) nopo nga songulun mimingkono di ointutunan id Jepun. Nosusu isido ontok 30 Gumas 1979 id Okinawa, Jepun. Ointutunan isido sabaagi mimingkono id drama TV, Gokusen sabaagi mongingia mantad do paganakan Yakuza. s a patronymic, and the person should be referred to by their given name: Yunalis. The Arabic-derived word 'bin' or 'binti' / 'binte', if used, means 'son of' or 'daughter of', respectively.
 nosusu ontok 14 Milau 1986) toi ko' lobi ointutunan sabaagi i Yuna (Yuna Zarai) nopo nga songulun susuminding tondu om monunuat do sinding id pogun Malaysia. Nointutunan isido sabaagi songulun susuminding tondu do rock indie di kisurundung i gulu kopio di monindak do industri muzik miampai muzik rock indie. Isido nogi nga kiharo Ijazah Sarjana Muda Undang-Undang miampai Kepujian id Universiti Laguwagu MARA Kampus Shah Alam.
Agayo rahung di Yunus Emre kumaa sastera Turki tu alapas di Ahmend Yesevi om Sultan Walad, isio no iso mantad ko' momoomolihiis igulu kopio di minonuat id boros Turki Anatolia Laid, ii nop nga boros pibarasan di gunoon ontok dii. Woyo boros dau nogi nga osonong om miagal do woyo tongulun id Anatolia Tanga om Kotonobon mimboros. Gunoon nogi o boros diti do moomoolihis rakyat, id sinding-sinding rakyat, tangon om nogi sundait (Hayran) om tukadan.
Zack Nimrod Tabudlo (nosusu ontok 6 Momuhau 2001) nopo nga modsisinding Filipino, monunupu sinding om puru muzik (musician). Kinokitanan nopo tulun disio di koinsan nogi nga sabaagi mampayat doid timpu koiso The Voice Kids id siriba tapanai Bamboo Maalac, id nombo noidu isio id piboi'an timpu koduo. Nimpuunan disio o gama doid gana muzik ontok 2018 pogulu do nointutunan kopio isio ontok 2020 soira sinumuang yau doid MCA Music (dinondo nopo nga UMG Philippines) maya sub-label Island Records Philippines.
Single nopo disio, "Nangangamba" nga pinalabus ontok 2020. Sinding disio kiuhu "Binibini", i pinalabus ontok toun 2021, minamabak do rekod sabaagi sinding lokal bobos akawas doid carta en:Spotify Philippines. Debut album disio ii no Episode, pinalabus ontok 15 Gumas 2021. Nosiliu o sinding "Pano" sabaagi sinding di bobos alaid do numnul koiso OPM doid Spotify Philippines, sinding koiso i nokoimagon doid carta Billboard Philippines Songs, om nokosuang id carta id piipiro pogun Kabaatan Asia kaampai no Malaysia, Thailand, om Vietnam.
Ontok toun 2022, nosiliu i Tabudlo do iso mantad artis id label di wagu nogi pinoimagon ii no Republic Records Philippines id siriba UMG Philippines. Ontok 20 Mansak 2022, minanahak isido kopokitanan doid Expo 2020 Dubai kopihondot di Jubilee Stage.
Ontok 2023, minoposoliwan isio sinding kiuhu "Akin Ka" montok kaaga'an do album studio koduo dau i kiuhu "For All" i polobuson ontok 14 Mansak.
Nokosikul i Zaharah id Sikul Kebangsaan Bandar Pontian om minongoput sinikulan id sikul asrama poinggonop poimbida montok susumikul tongoondu,Sikul Tun Fatimah (STF). Sumusuhut, nakaawi isido ponginabasan id Universiti Malaya hilo Kuala Lumpur, Malaysia miampai Ijazah Sarjana Muda Undang-Undang (Kepujian) (LL.B.) ontok 1977.
Minongimpuun i Zaharah Ibrahim do gama dau id suang gana tilin ontok 26 Ngiop 1977 sabaagi upisor tilin. Sumusuhut, pinosiliu isio id suang Perkhidmatan Kehakiman om Perundangan om kitonggungan sabaagi Majistret id Alor Gajah, Jasin, om Merlimau, oinsanan id Melaka.
Id pialatan toun 1981 om 2004, mongigit isido mogisuusuai buruon id Jabatn Peguam Pogun Malaysia om Komontirian Perdagangan Dalam Damung om Hal Ehwal Pengguna. Buruon kolimpupuson nopo dau id suang perkhidmatan dii nga sabaagi Penggubal Undang-Undang Parlimen id pialatan 1996 om 2004.
Ontok 1 Magus 2004, nosiliu isido sabaagi Pesuruhjaya Kehakiman Padaha (kuut) Tinggi Malaya om sumaan id Padaha (kuut) Tinggi Kuala Lumpur om Shah Alam. Ontok 28 Madas 2006, nokoimagon isido sabaagi Hakim Padaha (kuut) Tinggi.
Ontok 14 Ngiop 2010, nokoingkawas o pangkat dau sabaagi Hakim Padaha (kuut) Rayuan.
Ontok 16 Mansak 2015, pinosiliu isido sabaagi Hakim Padaha (kuut) Pisompuruan.
Ontok 11 Madas 2018, pinosiliu isido di Yang di-Pertuan Agong do Luguan Hakim Padaha (kuut) Tinggi Malaya. Minonowoli isido di Ahmad Maarop i nokoingkawas o pangkat sabaagi Ponorikohon Padaha (kuut) Rayuan Malaysia. Sundung do ingkaa, nokopolombus nopo isido batos (mengangkat sumpah) id Tioyon (palace) Kehakiman soira nokoguli id Malaysia ontok 17 Madas 2018, poposiliu disido tondu kumoduo i mongigit buruon kehakiman kotolu bobos akawas id pogun diti.
Zainon binti Sulaiman (22 Milatok 1903 - 2 Ngiop 1989) toi ko' lobi ointutunan sabaagi do Tina Zain nopo nga songulun lundu ponudukan om politik tondu di abantug.
Tina Zain di nosusu id Nyalas, Melaka nopo nga tanak koonom mantad walu mogiadi. Tapa nopo disido nga i Munshi Sulaiman id hinombo poingion id Tanjung Pinang, Riau. Tapa di Tina Zain nopo diti nga songulun di momonsol kopio kokomoi do ponudukan di tongo tangaanak disio, au mongiro kusai ko' tondu. Suai ko iri, Munshi Sulaiman nogi nga nakasaga do minonolikud koubasanan do Tinaru Tabai di pogulu, id hinombo mogodu tanak tondu do minsingilo suai ko' mantad minsingilo kokomoi do Al-Quran. Munshi nopo diti nga iso boros pamalahawan kumaa tulun di mongia kokomoi do boros, mantad no di nointutunan i tapa di Tina Zain sabaagi do Munshi Sulaiman tu isio nopo nga songulun mongingia do ugama Silam om Boros Malayu. Suai po, i Tina Zain nopo di nga nakaanu ponudukan au formal mantad di tapa disido. 
Ponudukan
Tina Zain nopo di gulu diti nga nointutunan sabaagi songulun tanak di apaagat om aba'al kopio o' pomusarahan. Isido nogi nga abagos om ogorot do minsingilo kokomoi nunu nopo komilaan. Antakan minoyo isido di tapa dau minion hilo id Melaka nga, nokosikul isido id Methodist Girls School, Tengkera (1909-1912) om kotilombus id Tengkera School (1913-1915) gisom no do naawi isido id Junior Cambridge. Kinogompoton di Tina Zain, iri no tu naawi sumikul nopo nga iso ahal id arayou tomod antakan di tu okon ko oinsanan kaanu momodimpot ahal di loolobi po ii tongo'ondu. Suai po ko iri, nakaanu kasari i Tina Zain do popotindohoi kotumbayaan toi ko' akidah di naanu disido mantad po di tokoro po' sundung po tu poinsikul isido. 
Kalantaion di nodimpot di Tina Zain nopo nga nakaralad om pino'ilang kumaa oinsanan tinimungan do tulun. Manu nogi daa isido do iri nopo tongo'ondu nga koilo mambasa om monuat, tu opurimanan di Tina Zain do komilaan nopo nga kaanu monguhup momolodi kouyuuyuon tinan di osonong. Mantad di, id umul 17 toun Tina Zain nopo nga minomuridong sikul id Pasuh Jaya, Damung Sembilan. 
Antakan toun 1921, Tina Zain nopo nga minundaliu id Muar om poingkalaja do id Sikul Tondu Bandar Maharani. Toun 1924, nokosiliu isido sabaagi luguan mongingia id sikul di miagal. Okon ko iri no, nokosiliu nogi isido sabaagi mongingia mogogontong (penyelia) montok sikul tondu id watas Muar om Batu Pahat om kotilombus nogi montok oinsanan pogun Johor. Suai po, Tina Zain nogi nga pinapaharo do sikul ugama sodopon di koiso hilo id Johor.
Dato' Zakiah Hanum Abd Hamid nopo nga Ketua Pengarah Arkib Negara Malaysia i nokopogulu kopio; Tondu Malaysia nokopogulu nakaanu pomoroitan 'Ramon Magsasay' om tondu i nokopogulu do momuruan iso Jabatan Pisompuruan.
Zee Avi (nosusu Izyan Alirahman i ointutunan nogi sabaagi KokoKaina; 15 Momuhau 1985) nopo nga songulun monuunuat om susuuminding tondu id Malaysia. Pinokosusu isido id Miri, Sarawak, minundaliu kinoyonon id Kuala Lumpur ontok umur 12 toun om naawi o ponginabasan id gana monupu fesyen id Universiti InterContinental Amerika, London.
Ontok Manom 2007, pinosuang isido do sinding kumoiso id YouTube montok tambalut disido id Kuala Lumpur om nakaanu komi di tosonong mantad tulun ginumuan. Soira pinosuang o video disido id YouTube, ruminuba i Patrick Keeler mantad tinimungan rock America, The Raconteurs i minanahak disido do laman web video disido kumaa di Ian Montone ii no tu i monguungulud do tinimungan The White Stripes, The Shins, The Raconteurs om suai po. Pinatahak di Montone kumaa di Emmett Mallory om id kotohurionon nopo nga minanain kontrak miampai do Brushfire Records di Jack Johnson.
Ungku Zeti Akhtar binti Ungku Abdul Aziz (nosusu 27 Magus 1947) tanak di Profesor Domboyoon (royal) Ungku Abdul Aziz Ungku Abdul Hamid om Sharifah Azah Aziz nopo nga tondu kumoiso di nosiliu Gabenor Bank Negara Malaysia. Isido nogi nga okito sabaagi songulun di pantangon id Malaysia.
Nosusu isido id Johor Bahru, Johor om nakaanu ponudukan id Sikul Menengah Assunta, Petaling Jaya ontok 1958. Ontok toun 1970, nokotorimo isido Ijazah Sarjana Muda Kobodian id suang gana Kobodian Analitikal om minongoput ponginabasan id taang Sarjana om Doktor Sidilo id suang gana kousinan om kobodian antarabangsa ontok 1978.
Ontok toun 1994,linantik isido sabaagi Luguan Jabatan Kobodian Bank Pogun Malaysia. Ontok 1 Manom 1998, linantik isido sabaagi Pemangku Gabenor Bank Pogun Malaysia kalapas nokoidu i Datuk Ahmad Mohd Don. Sumusuhut ontok 1 Mikat 2000, linantik isido sabaagi Gabenor Bank Pogun Malaysia koturu om tondu koiso i linantik id suang jawatan dii.
Nokoumbal nogi isido nosiliu sabaagi Pengarah Pengurusan Danaharta Nasional Berhad mantad toun 1998 - 2000. Isido nogi nga bagas Puru Lembaga Pengarah Khazanah Nasional Bhd mantad di toun 2004.
Ontok 20 Ngiop 2011, nosiliu kawagu isido sabaagi Gebenor Bank Pogun Malaysia (BNM) montok limo toun o timpu mimpuun 1 Mikat 2011.
Miniongoi isido miampai di Dr Taufik Ayman om kiwaa 2 tulun tanak, i Alif om Aziz Ayman. Tapa nopo disido nga i Profesor Domboyoon (royal) Ungku Abdul Aziz Ungku Abdul Hamid om tama nopo disido nga i Sharifah Azah Mohamed Alsagoff.
Anu ziggurat om White Temple id Uruk. Struktur piramid di pointopot, "Anu Zigurat", kitadawauwulan montok Sumerian montok lobi kuang 4000 Pogulu Masihi, om winonsoi o White Temple id sawat dii lobi kuang 4000 Pogulu Masihi.
Zigurat (Cuneiform: , Akkadian: ziqqurratum, D-stem of zaqrum 'montok popokito, montok popoingkawas', serumpun miampai do boros Semitik suai miagal do boros Hebrew zaqar  'popokito') nopo nga' iso kawo struktur winonsoi di agayo id Mesapotamia kuno. Iti nopo nga' kibontuk do sebatian kitingkat do mogisusuhut id monikid tingkat toi ko' taang. Zigurat di okito kopio nopo nga' kohompit no Great Ziggurat of Ur id somok do Nasiriyah, Ziggurat of Aqar Quf somok do Baghdad, nohias no dinondo Etemenanki id Babylon, Chogha Zanbil id Khzestn om Tepe Sialk. Otumbayaan o Sumerian do poingion o kinorohingan id sawat do kuil dii, mantad di, imam om soosongulun di bobos pantangon di suai no milo sumuang id kinoyonon dii. Tongotulun Sumeria diti nopo nga' manahak do tulun diti do tutungkap miagal do tuunion, totus pomutanaman om nogi tinunturu patung sambayangan montok mamagayat diolo mion id kuil dii. 
Hogot zigurat nopo diti nga' naanu mantad ziqqurratum (kinawas, timpak), id Assyria kuno. Mantad zaqrum, montok maan poingkawaso. Ziggurat of Ur nopo nga' zigurat Neo-Sumerian winonsoi di Raja Ur-Nammu, montok patahakon kumaa di Nanna/Sn sabaagi tanda do kapamantangan kiikiro do hinotusan ko-21 BC maamaso do Dinasti Kotolu do Ur.
Soboogian fasad winonsoi kawagu om winansayan do tukad montok sumalakoi id Zigurat of Ur, ii winonsoi kopio di Ur-Nammu, maamaso lobi kuang 2000 Pogulu Masihi
Chogha Zanbil Ziggurat (model). Lobi kuang 1300 Pogulu Masihi Winonsoi do Sumerian laid Akkadian, Elamites, Ebla, and Babylon o Zigurat montok kotumbayaan sandad. Monikid zigurat nopo nga' soboogian mantad do kuil kompleks i kohompit do winonsoi suai. I minongimpuun do zigurat nopo nga' pinopoinsawat platform maamaso timpu mantad do Timpu Ubaid maamaso do Millennium koonom Pogulu Masihi. Zigurat nopo nga' nokotimpuun sabaagi platform (koubasan nopo nga' alandui, apat pasagi toi ko' apat pasagi miagal). Zigurat nopo nga' Mastaba struktur miampai sawat di apatau. Bata di pinokoring momoguno tadau nopo nga' winonsoi sabaagi lugu do zigurat om pinotoguang o bata diti id soliwan. Monikid laang nopo nga' sorokookoro mantad do laang id siriba dii. Kotoguangon nopo diri nga koubasan no kigalas di mogisuusuai wotik om haro astrologikal signifikan. Kadang-kadang, haro ngaran do raja diti pinosuat id bata kigalas diti. Numbur do simbau nopo nga' nulud mantad duo gisom turu.
Tumanud do puru arkeologi Harriet Crawford,
Elamite Ziggurat of Dur Untash id Persian Choqa Zanbil in Khuzestan, Iran, lobi kuang 1300 Pogulu Masihi
Iso zigurat di atamangan kopio nopo nga' Chogha Zanbil id kabataan do Iran. Sialk id zigurat, id Kashan, Iran, nopo nga' iso zigurat di bobos otuo, winonsoi di osopung alaf ko-3 BCE. Reka bontuk zigurat nopo nga' winonsoi mantad do tapak otigas ii pinopoion do kuil, kumaa sinundu matematik om pamansayan ii papahangkum do piipiro simbau om id sawat nopo nga' kuil.
Poomitanan nopo zigurat di ouhan nga Kuil Topurak id Uruk, maamaso Sumer kuno. Zigurat di nopo nga impohon montok pinoingkakatan do Kuil Topurak. Kitudu iti montok popoinsomok do kuil diti kumaa syurga, om popotounda do akses mantad tana maya do tukad. Otumbayaan o tulun Mesapotamia do kuil piramid diti nopo nga popioput do tawan om pomogunan. I kopiipio nopo, zigurat id Babylon i kingaran do Etemenanki, kirati do "Walai impohon do tawan om pomogunan]] id suang do boros Sumeria. 
Tadauwulan pinamansayan nopo nga au noilaan, miampai tadauwulan di pinosogu nopo nga hinotusan kohopod om apat gisom kosiam Pogulu Masihi, miampai bukti teks di popokito kaharaan id milenium kumoduo. Hali pia miagal di, au ogumu impohon do noolu mantad struktur tagayo diti, nga kinorubaan arkeologi om ponuatan nawayaan popoili do menara diti id apat taang mogikaakawo wotik, id sawat dau nopo nga haro kuil di olumis kopio kokitanan. Kuil diti nogi nga noritan do naca'at no om pinakakal o wotik Indigo, kopisudong miampai boogian sawat do taang. Noilaan nogi do kiwaa tolu tukad kumaa kuil, duo mantad dii (piniapit miampaping) roitan sabaagi do koinsawat sampapas no mantad kinawas zigurat.
Pokomoyon om kapansalan
Bongunan Al Zaqura id Baghdad, winonsoi di toun 1970-an
Tumanud di Herodotus, id boogian sawat monikid zigurat nopo nga haro o kuil, sundung aiso iso pia mantad kuil i noolu. Iso fungsi praktikal zigurat nopo nga kinoyonon takawas hinonggo tongoimam kaanu mogidu mantad waig di minkawas monikid toun, om momolondod do tana tosiriba om momoluyud kinoyonon soginayo ratusan kilometer, poomitanan, luyud 1967. Iso kaagu fungsi praktikal zigurat nopo nga montok koumoligan. Gama do aanu o kuil diti akseson momoguno tolu tukad, piipiro mongungumolig milo mogodu do tulun okon ko' imam mantad monuluku doo upacara id kuil id sawat do zigurat, miagal do ritual kotimpuunan miagal do misteri Eleusinian, mogonsok taakanon korban om montutud to tayam korban. Monikid zigurat nopo nga soboogian mantad kompleks kuil i kohompit no liwang, linimput poopian, linimput ponsuan om tionon, id posorili nopo nga haro ido bandar, om kinoyonon do tulun montok sumambayang. Iti nogi nga iso struktur di osundu.
Ponuatan alkitabiah kokomoi Menara Babel pinoungkait miampai Ulama nokoburu miampai goos do pamansayan saragaagayo do zigurat Mesopotamia, om khusus montok zigurat Etemenanki id Babylon gama do Menara Babel Stele popotolinahas ponondulian i winonsoi di Nebuchadnezzar II.
Tumanud piipiro surupu nawayaan reka bontuk piramid Mesir, lobi-lobi po reka bontuk mogisiisimbau piramid bobos totuo (Piramid Zoser id Saqqara, 2600 BCE), evolusi mantad zigurat i winonsoi id Mesapotamia kanto. Karait o tulun suai do Piramid Zoser om Piramid Mesir di osopung kopio nopo nga naanu mantad pamalabangan di Mastaba, i kibontuk do tirikohonon.
Bontuk zigurat nopo nga nakawaya koingkakaton id suang do inus winonsoi nokoburu om inus winonsoi Brutalis antakan di toun 1970-an. Bongunan Al Zaqura nopo nga bongunan karajaan i poinladsong id Baghdad. Borkhidmat iti sabaagi do upis kumaa luguan panalad id Iraq. Tua' pomusarahan kinapamansayan do Hotel Babylon id Baghdad nopo nga mantad zigurat. Bongunan Koisaan Chet Holifield ointutunan sabaagi do "zigurat" gama do bontuk dau. Iti nopo nga bongunan karajaan Mirika Sompuu id Laguna Niguel, California, winonsoi id pialatan do toun 1968 om 1971. Poomitanan potilombus kohompit no The Ziggurat id Kotonobon Sacramento, California, om Bongunan SIS id London.
Zoo Gaza (Boros    ) nopo nga iso kompleks pinsipootan, siri taman don ginumuan, taman pomohiok do tangaanak om zoo di winonsoi do karajaan Gaza aamaso timpu mongusak 2010 id sakai do sanganu karajaan, di pogulu nopo nga patataaman do rinomos. Sinompon iti di toun 2016. Maamaso do pisangadan Israel-Hamas i potilombus, lobi 90% do tayam id zoo diti nopo nga napatai.
Kiwaa nogi o zoo pinsondirianan do tokoro, i otutunan sabaagi Zoo Tana' Marah, i poinladsong id labus do Ralan Salahadin (ija'on nogi sabaagi do "Salah Al Deen") id watas Zeitoun, Kakadayan Tagayo Gaza. Tayam id zoo, miagal nogi do mogiigion songkinoyonon, nopo nga nokotoguang do koinggoritan id Gaza om zoo nogi nga insaru pokitonon do media sompomogunan. Norumbak tomod o zoo diti maamaso pisangadan 2008-2009.
Stok zoo, sabaagi pomoruhang montok duo singa, kohompit no piipiro kondiu, piipiro tombolog merpati, piipiro tompu, luwak Mesir, piipiro tingau, tasu, kuda, serigala, angsa, buu, kura-kura, tambang, kara, manuk, tombolog pegar, tombolog merak om songinan unta.
Iso mantad duo singa zoo, Sabrina, miagal do tayam suai id zoo, sinumuang id Gaza miampai lumisok-lisok maya do torowong mantad Mesir, napanakau di toun 2015 om kakal po pointagak gisom numolig do militan Hamas i nobontol do singa diti maamaso pamagakaman do tinimungan dadah.
Iso mantad piipiro tangon di bobos ogumu nokoluput do media sompomogunan kokomoi do lukisan keldai i kaagal-agal do zebra. Pinotolinahas di Nidal Barghout do "gama do lobi mantad duo toun panalaban do Israel di ogirot kopio id Gaza om panampanan do wayaan tumalib id piolitan, amu oku kaanu do mongimport do zebra mantad Afrika sumuang id zoo dahai. Potilombus, nokosuang id tua' pomusarahan ku do: mogoit duo tinan keldai topurak domestik i koubasan, moncat do oitom opurak... Apagon kopio do mogoit sumuang miampai milisok-lisok do songinan zebra kopio mantad Mesir kumaa Gaza, koiso, gama do kousinan i nuru lobi kuang $50,00 montok momolido do zebra mantad Afrika om mogoit id piolitan om mogoit do sumuang... nga nokosorou oku do songinan zebra id zoo nopo nga oponsol kopio montok tangaanak do mogintong toinsanan kawo talun om tayam tolias id padang kotogisan, maya dii, nokoimbulai o tua' pomusarahan diti."
Zoo diti nogi nga haro iso kafe tokoro om piipiro mija berkelah id suang do pomutanaman tokoro do zaitun.
Zul Ariffin (nosusu Zulkifli bin Ariffin; ontok 25 Gumas 1986) nopo nga songulun mimingkono' om model kusai Malaysia. Nokotimpuun isio id gana pinsingkonoon ontok 2008 maya kono palayan id siri drama Awan Dania om minundaliu' kumaa kono toponsol sabaagi Inspektor Ashraf id siri drama pulis ii alaid kopio pinosolimbau id RTM, Gerak Khas gisom pinotingkod drama dii ontok 2011. Pinoumbulai isio filem koiso dau maya kono ASP Zam id filem Evolusi KL Drift 2 ontok 2010.
Nointutunan o ngaran dau maya koruhang minsingkono miampai di Ayda Jebat id Rindu Awak 200% dii pinosolimbou id Slot Akasia TV3. Kalantaion drama diti minongowit koruhang minsingkono di kumoduo miampai di Ayda maya drama M.A.I.D id Astro Ria. Tumanud Festival Filem Malaysia ko-26, nakalantoi isio sabaagi Pelakon Harapan Lelaki maya kosolimbahan id filem Penanggal.
Zurich nopo nga bandar raya di tagayo id Switzerland om ibu kota montok wilayah Zurich. Bandar diti nopo nga longkod gulu montok kegiatan do dudumagang om nogi koubasanan do Switzerland om nogi nondos do tulun sabaagi iso bandar raya sejagat. Tumanud do iso ponoriukan ii pinaharo ontok toun 2006 gisom 2008, pinungaranan o Zurich sabaagi bandar i kimutu koposion di tosonong id pomogunan. 
Poingiliu o Zurich id kosilahon Lembah Tanga Switzerland id somok tebing Baang Limmat id hulu Tasik Zurich, id suang iso tampat i kibontuk miagal do mangkuk toi ko' besen. Bandar diti nopo nga nokoimpuun sabaagi pos pomuhuan cukai ii notoodo do tulun-tulun Rom purba ii nointutunan sabaagi do Turicum. Kopongo do kinorikatan di tulun-tulun Jermanik, nokoburu o bandar diti gisom nakaanu do status bibas empayar ontok kurun kumo-13 om ontok toun 151 menganggotai Konfederasi Switzerland. Bandar diti nogi nga tiyonon do Ulrich Zwingli ii nokodimpot do komuncak kabantugan di timpuunon ii tontok perindustrian i nosiliu do metropolis gulu id Switzerland.
Stesen kurita tapui Zurich, ii taagayo nopo id Switzerland nga Wayaan Kapal Tulud Zurich-Kloten ii atangkangau ii minamadadi bandaraya diti sabaagi do longkod toponsol jaringan sasakayon id bonua Eropah. Bank-bank gulu om syarikat insurans di ointutunan id pomogunan nogi nga minongukab do upis diolo do hiti gisom do minamadadi Zurich sabaagi longkod do kousinan sompomogunan di oponsol. Mantad dii, bandar diti nopo nga tergolong id kalangan Bandaraya Global do suai. Kogumuan syarikat media nogi nga pinoposiliu Zurich sabaagi longkod kegiatan diolo miagal ko Deutschschweizer Fernsehen (Soduontong Jerman Switzerland). Taang nopo dau id tebing Tasik Zurich, Longkod Kota Laid ii natamangan om mogikaakawo abaabayan koubasanan om kohiakan timpu totuong nogi nga nosiliu do longkod totombuluyon tutumombului id Switzerland. 
Montok kaandaman nawayaan om nogi koiyonon sidtana', Zurich nogi nga olohou maya do au formal sabaagi Bandar Limmat toi ko' Bandar Zwingli. Mogiigiyon nopo nga olohou do koulunan Switzerland sabaagi do Zurcher (toi ko' Stadtzucher montok popisuai do mogiigiyon suai id wilayah dii).
Nosusu i Zurinah Hassan id Alor Setar, Kedah. Sinumikul isido hilo Universiti Simbakuro Malaysia montok ijazah koiso. Kalapas nakakalaja solinaid hopod om limo toun, osopung isido tinumingkod mooi kaanu manahak lobi ogumu timpu doid gana ponuatan. Suai ko monuat, minongoput nogi isido ponginabasan id taang sarjana id Universiti Putra Malaysia om sumusuhut nakaanu ijazah PhD di Universiti Malaya. Ontok toun 1974, minonuat isido Sesayup Jalan, om sumusuhut minapalabus do hiis, suniba om nogi novel, soboogian nopo dii nga pinadalin kumaa boros Perancis, Sepanyol om Rusia. Nakaanu isido Putera Poetry Award ontok toun 1984. Karya nopo dau di bobos ointutunan nga kohompit ni Facing the Harbour, Memorizing Zurinah Hassan: Tracking Poetry, Decisions, Dawai Dawai om From Mount Jerai to Pekan Rabu.
Ontok toun 2013, isio nopo nga momolihis Malaysia koiso i nakaanu gaa Sunthorn Phu Poet Laureate soira nakalantoi ASEAN Poetry Award. Ontok toun 2015, nosiliu isido monunuat tondu koiso i nakaanu Gaa Sastera Pogun Malaysia ontok Gaa Sastera Pogun ko-13, i pinatahak do Komontirian Ponudukan. Nokotorimo isido RM60,000 id bontuk tunai om nogi tajaan RM500,000 montok papalabus 50,000 naskhah karya i pinotikid kumaa longkod pambasaan, sikul om agensi.
smet nn nopo diti nga nosusu id zmir, Vilayet Aidin; tapa' dau i Hac Reit nopo nga tupisor id Kapanaladan Pisangadan Kolunduan Uthmaniyah i kibansa Kurdi om tama' dau, i Cevriye kibansa Turki.